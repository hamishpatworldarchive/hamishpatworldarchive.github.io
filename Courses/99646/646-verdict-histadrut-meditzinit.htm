<html dir=RTL lang=HE>
<div id="popup" class="popup"></div>

<head><meta http-equiv="Content-Type" content="text/html; charset=windows-1255" /><link href="file://E:\Database/takdin.css" rel="stylesheet" type="text/css"><script src="file://E:\Database/takdin.js"></script><script src="file://E:\Database/docmap.js"></script><script src="file://E:\Database/markings.js"></script></head><body oncopy='My_Copy(MareMakom,page);' onbeforeprint='Add_Mare(MareMakom,page);' onclick='popupoff();' onload='MakeCtgLinksInElyons();initHakika();LoadMarkings();' onmouseup='disableSelect();'ondblclick='disableSelect();'>
<toc ctg="[ראיות~חסיון~חסיון של מידע רפואי]" num="7220012935" />
<toc ctg="[ראיות~חסיון~שונות]" num="7220012940" />
<toc ctg="[ראיות~חסיון~תעודת חסיון]" num="7220012941" />
<toc ctg="[רפואה~אחריות בית החולים]" num="732013" />
<toc ctg="[רפואה~חסיון]" num="732022" />
<toc ctg="[רפואה~רשלנות רפואית בטיפול רפואי]" num="732033" />
<synonymsp/>
<synonymsh/>
<legalterms/>
<table class=PG><tr><td onselectstart='page="1";'><br><takd uid="רעא@1412/9" /><takd s="19951108" d="08.11.1995" /><takd id="רעא@1412/94" path="\Elyon\14_94\1412_AUR.94" /><span class=Brief>טענה לחסיון דו"ח בדיקה פנימי של בי"ח בתביעת נזיקין. חסיון מסמך שהוכן לקראת משפט</span><p class=LinkToSavir><a href="javascript;" onclick='Demo_Check("NetIS:///ID:Savirרעא@1412/94",1995);' target=_top>לתקציר - מאגר סביר</a></p>
<mmp s=פדי y=מט v=2 p=516 /><mms s=עליון y='1995 95' v=3 p=1257 l='פורסם בפ"ד, כרך מט, חלק שני, תשנ"ה/תשנ"ו-1995' sh='פ"ד מט(2), 516' />
<p class=F40 n=''>רע"א <A NAME="HLN1"/><span class="highlight">1412/94</span><br><br></p><p><span class=F2>הסתדרות מדיצינית הדסה עין-כרם<br><br></span></p><p><span class=F0><span class=F2N>נגד<br></span></span></p><p><span class=F3>1. עפרה גלעד<br>2. אסף גלעד<br>3. יואב גלעד<br>4. יסמין גלעד<br>5. אשר גלעד<br><br></span></p><p class=F4 align="center">בבית המשפט העליון בירושלים <br></p><p class=F5 align="center">[8.11.95, 30.8.94]</p><br><br> <span class=F6><br></td><td class=PGNO onmouseover='p(this, "516");' /></tr><tr><td onselectstart='page="520-521";'>
<mmp p=520 /><mms p=1258 /></span><p class=F41 align="center">לפני הנשיא א' ברק, השופטים מ' חשין, ד' דורנר<br><br></p><br><p style='margin-right:14.15pt;margin-left:14.15pt;text-indent:0pt'><span class=F11><takd t='בקשת&nbsp;רשות&nbsp;ערעור' t1='רשות&nbsp;ערעור'>בקשת רשות ערעור</takd> על החלטתו של <takd t='בית&nbsp;משפט' t1='בית&nbsp;משפט&nbsp;מחוזי'>בית המשפט המחוזי</takd>  בירושלים  מיום <span dir="ltr">26.1.94</span><span dir="rtl"></span>  <takd t='המרצה&nbsp;'>בהמרצה</takd> 93/94 בת.א. 395/93, שניתנה על ידי כבוד הנשיא ו. זיילר <br></span></p><br><p> <span class=F42>                    עו"ד יעקב עוזיאל - בשם המבקש<br>                    עו"ד שלמה שגב; עו"ד י. מרמלשטיין - בשם המשיבים<br><br></span></p></td><td class=PGNO onmouseover='p(this, "520-521");' /></tr><tr><td onselectstart='page="521-522";'>
<mmp p=521 /><mms p=1259 /><span class=F13><p class=F13H align="center">פ ס ק - ד י ן<br></p><br><p class=F13J>הנשיא א. ברק<br></p><p style='margin-right:21.2pt;margin-left:0pt;text-indent:0pt'>צוות רופאים <takd t='בית&nbsp;חולים'>בבית חולים</takd> הכין דו"ח בדיקה פנימי. הדו"ח הוכן בעקבות מקרה מוות שאירע <takd t='בית&nbsp;חולים'>בבית החולים</takd>. בגין אותו מקרה מוות הוגשה תביעת נזיקין כנגד <takd t='בית&nbsp;חולים'>בית החולים</takd>. התובע ביקש לעיין בדו"ח הבדיקה הפנימי.  <br></p><p style='margin-right:21.2pt;margin-left:0pt;text-indent:0pt'><takd t='בית&nbsp;חולים'>בית החולים</takd> טען לחסיון. עם מי הדין?  <br></p><p style='margin-right:21.2pt;margin-left:0pt;text-indent:0pt'>העובדות <br></p><p style='margin-right:21.2pt;margin-left:0pt;text-indent:-21.25pt'> 1. &#009;טל גלעד ז"ל ניסה (ב-<span dir="ltr">26.6.91</span><span dir="rtl"></span>) <takd t='התאבדות&nbsp;'>להתאבד</takd>. הוא הובהל <takd t='בית&nbsp;חולים'>לבית חולים</takd> הדסה עין כרם (המערער). הוא נותח וחייו ניצלו. הוא אושפז במחלקה. הוא חמק (ב-<span dir="ltr">8.7.91</span><span dir="rtl"></span>) ממנה, עלה לקומה השמינית של <takd t='בית&nbsp;חולים'>בית החולים</takd>, וקפץ אל מותו.  <br></p></td><td class=PGNO onmouseover='p(this, "521-522");' /></tr><tr><td onselectstart='page="522-523";'>
<mmp p=522 /><mms p=1260 /><p style='margin-right:21.2pt;margin-left:0pt;text-indent:0pt'>בעקבות זאת מינה מנהל <takd t='בית&nbsp;חולים'>בית החולים</takd> צוות רופאים פנימי לבדיקת נסיבות האירוע. הצוות הגיש (ב-<span dir="ltr">25.11.91</span><span dir="rtl"></span>) את הדו"ח הפנימי למנהל <takd t='בית&nbsp;חולים'>בית החולים</takd>.  <br></p><p style='margin-right:21.2pt;margin-left:0pt;text-indent:0pt'>לימים הגישו <takd t='בני&nbsp;משפחה'>בני משפחת</takd> המנוח (המשיבים) תביעה נגד המערער. לטענתם התרשל בית החולים בטיפולו במנוח. במהלך המשפט הורה <takd t='בית&nbsp;משפט'>בית המשפט</takd> על הגשת <takd t='תצהיר&nbsp;'>תצהיר</takd> <takd t='גילוי&nbsp;מסמכים'>גילוי מסמכים</takd>. <takd t='תצהיר&nbsp;'>בתצהיר</takd> מטעם <takd t='בית&nbsp;חולים'>בית החולים</takd> נאמר, בין השאר, כי "דו"ח בדיקה פנימי של <takd t='בית&nbsp;חולים'>בית החולים</takd> הדסה - חסוי". לאור סירוב <takd t='בית&nbsp;חולים'>בית החולים</takd> למסור הדו"ח <takd t='בני&nbsp;משפחה'>לבני משפחת</takd> המנוח, נתבקש <takd t='בית&nbsp;משפט' t1='בית&nbsp;משפט&nbsp;מחוזי'>בית המשפט המחוזי</takd> ליתן צו לעיון בדו"ח הבדיקה הפנימי. <takd t='בית&nbsp;חולים'>בית החולים</takd> התנגד לבקשה וטען לחסיון. טענה זו התבססה הן על חסיון של דין וחשבון שהוכן לקראת משפט, והן על חסיון מטעמים של <takd t='טובת&nbsp;הכלל'>טובת הציבור</takd> בפני גילוי דינים וחשבונות של <takd t='ועדה&nbsp;רפואית'>ועדות רפואיות</takd> פנימיות הפועלות <takd t='בית&nbsp;חולים'>בבתי חולים</takd>.  <br></p><p style='margin-right:21.2pt;margin-left:0pt;text-indent:0pt'>החלטת <takd t='בית&nbsp;משפט' t1='בית&nbsp;משפט&nbsp;מחוזי'>בית המשפט המחוזי</takd> <br></p><p style='margin-right:21.2pt;margin-left:0pt;text-indent:-21.25pt'>2.&nbsp;&#009;<takd t='בית&nbsp;משפט' t1='בית&nbsp;משפט&nbsp;מחוזי'>בית המשפט המחוזי</takd> (הנשיא זיילר) דחה את טענת החסיון על שני ראשיה. אשר לחסיון המתבסס על הכנת חומר לקראת משפט, כתב הנשיא זיילר:  <br></p><p style='margin-right:35.35pt;margin-left:0pt;text-indent:0pt'>"איסוף החומר על ידי <takd t='בית&nbsp;חולים'>בית החולים</takd> נועד להפקת לקחים, אם כי אני מוכן להניח שכדרך כל חומר שנאסף, הוא משמש גם למשפט. אינני סבור שתוצאת לוואי זו, המשותפת כמעט לכל החומר שנאסף בבית-חולים, הופכת אותו לחסין בפני גילוי".  <br></p><p style='margin-right:21.2pt;margin-left:0pt;text-indent:0pt'>כן נדחתה טענת החסיון המתבססת על <takd t='טובת&nbsp;הכלל'>טובת הציבור</takd>. כותב הנשיא זיילר:  <br></p><p style='margin-right:35.35pt;margin-left:0pt;text-indent:0pt'> "אני מסכים עם הטעון המקופל בדברי בא כוח המשיבה, לפיו יתכנו מצבים בהם מעורבים במעשי רשלנות וחבריהם ינסו להעלים מעשים או לפחות להמעיט את חלקם בפרשה, ואולם סביר להניח שהתנהגות כזו - אם אכן היא קיימת במקרים מסויימים - לא תתבטא בחקירה <takd t='בית&nbsp;משפט'>בבית המשפט</takd> דווקא. סביר להניח שבמקרה כזה תיושם התנהגות כזו על ידי מעלימים פוטנציאליים של עובדות גם בחקירה פנימית של בית החולים... אחרי ככלות הכל אין מדובר בדברים הנאמרים בסוד, שהרי מן המפורסמות הוא שדו"חות כאלו מועברים לעיון מנהלי <takd t='בית&nbsp;חולים'>בית החולים</takd>, ולעתים קרובות גם למשרד הבריאות, ומוסרי המידע <takd t='ועדת&nbsp;חקירה'>לועדת החקירה</takd> יודעים זאת".  <br></p></td><td class=PGNO onmouseover='p(this, "522-523");' /></tr><tr><td onselectstart='page="523-524";'>
<mmp p=523 /><mms p=1261 /><p style='margin-right:21.2pt;margin-left:0pt;text-indent:0pt'>על החלטת <takd t='בית&nbsp;משפט' t1='בית&nbsp;משפט&nbsp;מחוזי'>בית המשפט המחוזי</takd> נתבקשה <takd t='רשות&nbsp;ערעור'>רשות ערעור</takd>. הרשות ניתנה, והערעור הוא לפנינו.  <br></p><p style='margin-right:21.2pt;margin-left:0pt;text-indent:0pt'>הטענות בערעור <br></p><p style='margin-right:21.2pt;margin-left:0pt;text-indent:-21.25pt'>3.&#009; עמדתו של <takd t='בית&nbsp;חולים'>בית החולים</takd> המערער הינה כי עומד לו חסיון בפני גילוי דו"ח הבדיקה הפנימי, וזאת משני הטעמים הבאים: ראשית, משום שהדו"ח נערך לאחר צפי הליכים משפטיים, כשאחת ממטרותיו הינה הכנה לקראת משפט; שנית, כי עומד <takd t='בית&nbsp;חולים'>לבית החולים</takd> "חסיון הלכתי מיוחד על דו"חות בדיקה פנימיים של בתי חולים, זאת מטעמים כבדי משקל... ואשר באיזון האינטרסים השונים שיובאו ומטעמי <takd t='טובת&nbsp;הכלל'>טובת הציבור</takd>, מחייבים הכרה בחסיון כאמור". הטעם לחסיון הוא בעיקר החשש כי בהיעדר חסיון ייפגע קיומן ותפקודן של ועדות פנימיות לבדיקות איכות <takd t='בית&nbsp;חולים'>בבתי חולים</takd> הפועלות על בסיס וולונטרי.  <br></p><p style='margin-right:21.2pt;margin-left:0pt;text-indent:-21.2pt'>4.&#009;המשיבים מגינים בטענותיהם על החלטתו של <takd t='בית&nbsp;משפט' t1='בית&nbsp;משפט&nbsp;מחוזי'>בית המשפט המחוזי</takd>.  <br></p><p style='margin-right:21.2pt;margin-left:0pt;text-indent:0pt'>לדעתם, דו"ח הבדיקה הפנימי אינו מהווה מסמך שהוכן לקראת משפט, לפי שהוכן לשם הפקת לקחים ושיפור <takd t='טיפול&nbsp;רפואי'>הטיפול הרפואי</takd>. כמו כן אין להכיר בחסיון הדו"ח מטעמים של <takd t='טובת&nbsp;הכלל'>טובת הציבור</takd>, שכן לא הונחה התשתית העובדתית לביסוס החסיון. לטענתם, אף אין להבדיל בין הדו"ח לבין רישומים רפואיים הנעשים באופן שוטף במהלך <takd t='טיפול&nbsp;רפואי'>הטיפול הרפואי</takd>. כשם שהוכרה זכות החולה לעיין באחרונים כך יש להכיר בזכות החולה לעיין בראשון. על כל פנים, זכות החולה או שאריו לעיין בדו"ח חשובה מהצורך בקיום ועדות לבדיקות איכות <takd t='בית&nbsp;חולים'>בבתי החולים</takd>.  <br></p><p style='margin-right:21.2pt;margin-left:0pt;text-indent:0pt'>עקרון הגילוי ודין החסיון <br></p><p style='margin-right:21.2pt;margin-left:0pt;text-indent:-21.25pt'> 5. &#009;המשפט עומד על האמת. ביסוד ההליך השיפוטי עומדת חשיפת האמת (ראה <a href="NetIS:///ID:רעא@6546/94" target="_top">רע"א 6546/94</a> <takd t='בנק&nbsp;'>בנק</takd> איגוד לישראל בע"מ נ' אזולאי (טרם פורסם)). מטרת ההליך השיפוטי כולו הינה - כלשונו של הנשיא זמורה - "להוציא כאור משפט" <a href="NetIS:///ID:עפ@1/48" target="_top">(ע"פ 1/48</a> סילוסטר נ' <takd t='יועץ&nbsp;משפטי'>היועץ המשפטי</takd>, פ"ד א <span dir="ltr">18 ,5</span><span dir="rtl"></span>). תפקידו של ההליך השיפוטי - האזרחי, הפלילי והמינהלי - הינו "לחשוף את האמת, וזו מטרתו העיקרית" <a href="NetIS:///ID:עפ@951/80" target="_top">(ע"פ 951/80</a> קניר נ' מדינת ישראל, פ"ד לה(<span dir="ltr">516 ,505 (3</span><span dir="rtl"></span>; <a href="NetIS:///ID:עפ@639/79" target="_top">ע"פ 639/79</a> אפללו נ' מדינת ישראל, פ"ד לד(<span dir="ltr">561 (3</span><span dir="rtl"></span>, 575). תפקידו של השופט, הוא "התפקיד לעשות כדי שהאמת תצא לאור העולם" (מ"מ הנשיא, השופט אגרנט, <a href="NetIS:///ID:עא@153/60" target="_top">בע"א 153/60</a> שפר נ' <takd t='יועץ&nbsp;משפטי'>היועץ המשפטי</takd> לממשלה, פ"ד טו 263, 271). "לאמת יוציא משפט" (ישעיה מב, ג). "משפט אמת שפטו" (זכריה ז, ט). אכן, מרבית דיני הראיות מבוססים על הרצון לגלות את האמת. גילוי האמת משרת את האינטרס של הפרט המתדיין. הוא משרת את אינטרס הציבור.  <br></p></td><td class=PGNO onmouseover='p(this, "523-524");' /></tr><tr><td onselectstart='page="524-525";'>
<mmp p=524 /><mms p=1262 /><p style='margin-right:21.2pt;margin-left:0pt;text-indent:0pt'>מכאן גם זכותו של הכלל לעדותו של כל פרט. עם זאת, הדין מכיר במצבים של חסיון, בהם נשלל <takd t='בעל&nbsp;דין'>מבעל דין</takd> השמוש בראיה אשר היה בה כדי לסייע בגילוי האמת במשפט. ביסוד החסיון עומדת ההכרה כי קיימים אינטרסים ושיקולים - מלבד האינטרס המרכזי של גילוי האמת - אשר מן הראוי להגן גם עליהם. על רקע זה הוכרו, למשל, חסיון משיקולים של <takd t='בטחון&nbsp;המדינה'>בטחון המדינה</takd> <takd t='שלום&nbsp;הציבור'>ושלום הציבור</takd> (על פי סעיפים 44 ו-45 <a href="NetIS:///ID:הראיותנוסח124hn@1971" target="_top">לפקודת הראיות [נוסח חדש]) </a><takd t='חסיון&nbsp;עתונאי'>וחסיון עיתונאי</takd> (ב"ש <span dir="ltr">368 ,298/88</span><span dir="rtl"></span> ציטרין נ' בית הדין המשמעתי של <takd t='לשכת&nbsp;עורכי&nbsp;הדין' t1='עורך&nbsp;דין'>לשכת עורכי הדין</takd> במחוז תל-אביב, פ"ד מא(<span dir="ltr">331 (2</span><span dir="rtl"></span>). אכן, לעתים נדרש איזון בין הצורך לגלות את האמת לבין הגשמת אינטרסים של הפרט והציבור, המצדיקים הענקת חסיון. אין לומר כלל כי תתגלה האמת, גם אם יחרב העולם (על משקל: JUSTICIA  FIAT ET PEREAT MUNDUS). עם זאת, הגישה כלפי החסיון הינה חשדנית. רק במקרים מיוחדים וחריגים יוכר החסיון. "מן המפורסמות הוא שהיום מצמצמים את מקרי החיסוי עד כמה שאפשר" (השופט ויתקון <a href="NetIS:///ID:בגצ@337/66" target="_top">בבג"צ 337/66</a> <takd t='עזבון&nbsp;'>עזבון</takd> המנוח פיטל נ' ועדת השומה שליד עירית חולון, פ"ד כא(<span dir="ltr">71 ,69 (1</span><span dir="rtl"></span>). על רקע זה יש לבחון את טענות <takd t='בית&nbsp;חולים'>בית החולים</takd> להכרה בחסיון דו"ח הבדיקה הרפואי הפנימי. טענת <takd t='בית&nbsp;חולים'>בית החולים</takd> היא לחסיון "כפול": ראשית, דו"ח הבדיקה הרפואי הפנימי מהווה מסמך שהוכן לקראת משפט; שנית, דו"ח הבדיקה הרפואי הפנימי נהנה מחסיון שמקורו <takd t='טובת&nbsp;הכלל'>בטובת הציבור</takd>. נדון בכל אחת מטענות אלו בנפרד.  <br></p><p style='margin-right:21.2pt;margin-left:0pt;text-indent:0pt'>מסמך שהוכן לקראת משפט <br></p><p style='margin-right:21.2pt;margin-left:0pt;text-indent:-21.25pt'>6.&nbsp;&#009;מסמך אשר הוכן לקראת משפט נהנה מחסיון בפני גילוי <a href="NetIS:///ID:רעא@6546/94" target="_top">(רע"א 6546/94</a> הנ"ל). הטעם העיקרי המונח ביסוד הלכה זו, הוא הרצון לאפשר לאדם להכין עצמו לקראת משפט, כשהוא חופשי מהחשש שהכנתו תחשף בפני יריבו <a href="NetIS:///ID:עא@407/73" target="_top">(ע"א 407/73</a> גואנשיר נ' חברת החשמל לישראל <takd t='ערבון&nbsp;מוגבל'>בע"מ</takd>, פ"ד כט(<span dir="ltr">171 ,169 (1</span><span dir="rtl"></span>). הלכה זו חלה לא רק לעניין מסמך שהוכן שעה שהמשפט היה תלוי ועומד, אלא גם מקום שבזמן הכנת המסמך היתה הסתברות של ממש כי משפט יוגש בעתיד. קיומו של "צפי" זה בשעת הכנת המסמך הוא תנאי הכרחי אך לא מספיק. נדרש גם כי אותו מסמך הוכן "לצורך" המשפט (ראה .<span dir="ltr">1976) 135 C.L.R</span><span dir="rtl"></span>) <span dir="ltr"> GRANT V. DOWNS 674, 683</span><span dir="rtl"></span>). נמצא, כי תנאי חיוני לתחולת החסיון הינו כי המטרה שעמדה ביסוד הכנת המסמך היתה הכנה לקראת משפט צפוי. מקובל עלינו כי מטרה זו אינה צריכה להיות המטרה היחידה. אין לך מסמך שלא ניתן לייחס לו מטרה, ולו משנית, שאינה קשורה למשפט. דרישת היחודיות היתה מרוקנת את הלכת החסיון מכל תוכן (ראה 2 ALL  WAUGH V. BRITISH RAILWAYS BOARD [1979] E.R. 1169, 1174, 1177). עם זאת, נראה לנו כי אין די בכך שאחת המטרות המשניות שעמדו ביסוד הכנת המסמך היא הצפי של ההליך המשפטי. לדעתנו, תנאי לתחולת החסיון הינו כי המטרה העיקרית או הדומיננטית בהכנתו היתה ההכנה לקראת משפט. בכך מושג איזון ראוי בין עקרון הגילוי לחריגיו.  <br></p><p style='margin-right:21.2pt;margin-left:0pt;text-indent:0pt'>אכן, מסמך שהיה נערך בין כה וכה, מטעמים עניניים שאינם קשורים למשפט צפוי, אינו צריך ליהנות מחסיון רק משום שאותו מסמך נערך גם משום תרומתו האפשרית למשפט צפוי. הלכת המטרה הדומיננטית מקובלת כיום באנגליה ובקנדה (ראה באנגליה פרשת WAUGH; בקנדה LEVIN V. BOYCE 1985] 19 D.L.R. (4TH) 128, 136]; וראה גם לאוסטרליה מבחנו של השופט ברויק בפרשת GRANT). לדעתנו, מן הראוי הוא כי נאמץ אותה בישראל. בכך נסטה מהלכת זינגר <a href="NetIS:///ID:עא@327/68" target="_top">(ע"א 327/68</a> פ"ד כב(<span dir="ltr">602 (2</span><span dir="rtl"></span>) - אשר מצדה התבססה על הלכה אנגלית שאינה תקפה עוד באנגליה - אשר הסתפקה לשם תחולת החסיון בכך שאחת המטרות, ואפילו זו אינה העיקרית, להכנת המסמך היתה משפט צפוי. בהחלטתנו זו אנו נותנים ביטוי לחשיבותו היתירה של הערך בדבר חשיפת האמת, תוך שאנו מגבילים את החריג לו למצבים המיוחדים בהם הוא מוצדק.  <br></p><p style='margin-right:21.2pt;margin-left:0pt;text-indent:-21.2pt'>7.&#009;דו"ח הבדיקה הרפואי הפנימי הוכן על פי בקשת מנהל <takd t='בית&nbsp;חולים'>בית החולים</takd>.  <br></p><p style='margin-right:21.2pt;margin-left:0pt;text-indent:0pt'>בזמן הכנתו התקיים צפי להגשתה של תביעה משפטית. אך הכנתו לקראת משפט לא היתה מטרתו היחידה. <takd t='בית&nbsp;חולים'>בית החולים</takd> טען בפנינו כי "הדו"ח נערך הן לצורך המשפט והן לצורך הבדיקה הפנימית בהדסה". אכן, ביסוד הכנתו של הדו"ח לא עמד רק המשפט הצפוי. ביסוד הכנת הדו"ח עמד גם העניין של <takd t='בית&nbsp;חולים'>בית החולים</takd> לדעת מה אירע על מנת להפיק לקחים. אין לומר כלל ועיקר - ואף לא נטען בפנינו - כי המטרה העיקרית או הדומיננטית להכנת דו"ח הבדיקה הרפואי הפנימי היתה הצפי למשפט. לכל היותר ניתן לומר כי היתה זו אחת המטרות, ויתכן אף מטרה שולית (ראה גם פרשת WAUGH, עמ' 1183). בנסיבות אלה, אין החסיון של מסמך שהוכן לקראת משפט עומד למערערת.  <br></p></td><td class=PGNO onmouseover='p(this, "524-525");' /></tr><tr><td onselectstart='page="525-526";'>
<mmp p=525 /><mms p=1263 /><p style='margin-right:21.2pt;margin-left:0pt;text-indent:0pt'> חסיון דו"חות בדיקה רפואיים פנימיים של <takd t='בית&nbsp;חולים'>בתי חולים<br></takd></p><p style='margin-right:21.2pt;margin-left:0pt;text-indent:-21.25pt'> 8.&#009; לטענת <takd t='בית&nbsp;חולים'>בית החולים</takd> בפנינו, מן הראוי הוא כי <takd t='בית&nbsp;משפט'>בית המשפט</takd> יכיר בחסיון הלכתי מיוחד לדו"חות בדיקה רפואיים פנימיים אשר נערכים <takd t='בית&nbsp;חולים'>בבתי החולים</takd>. בטענתו, אין <takd t='בית&nbsp;חולים'>בית החולים</takd> מבחין בין חסיון לחלק העובדתי ("האובייקטיבי") של הדו"ח לבין חסיון לאותו חלק שבו המכיל הערכות, ניתוח העובדות והסקת המסקנות ("הסובייקטיבי"). מטעם זה - ובלא לפסוק באשר לערכה של ההבחנה - אף אנו לא נבחין בין השניים. בלא חסיון זה קיים חשש, לדעת <takd t='בית&nbsp;חולים'>בית החולים</takd> "מפני הנזק הבלתי הפיך שייגרם למבקשת ולכלל הרפואה בארץ ושיתבטא בחוסר יכולת לקיים ולבנות מערכות בקרה פנימיות יעילות <takd t='בית&nbsp;חולים'>בבתי החולים</takd> לשיפור ויעול הטיפול הרפואי לציבור החולים בארץ".  <br></p><p style='margin-right:21.2pt;margin-left:0pt;text-indent:0pt'>לטענת <takd t='בית&nbsp;חולים'>בית החולים</takd>, אי מתן חסיון לדו"חות הבדיקה הרפואיים הפנימיים, יגרום לנזק משולש: ראשית, ייפגע שיתוף הפעולה של הרופאים עם הועדה החוקרת; שנית, ייפגע תפקוד הצוות הבודק, אשר עלול לחשוש לפגיעה בעמיתיו ובמוסד הרפואי; שלישית, ייפגע עצם קיומן של הבדיקות הרפואיות הפנימיות. כל זה יביא לפגיעה באינטרס הציבורי בשיפור <takd t='טיפול&nbsp;רפואי'>הטיפול הרפואי</takd> הניתן לחולים. מכאן מסקנת <takd t='בית&nbsp;חולים'>בית החולים</takd> כי מן הראוי להכיר - כפי שהדבר מקובל, לדעת <takd t='בית&nbsp;חולים'>בית החולים</takd>, בארצות הברית - בחסיון לדו"חות הבדיקה הרפואיים הפנימיים של <takd t='בית&nbsp;חולים'>בתי החולים</takd>.  <br></p><p style='margin-right:21.2pt;margin-left:0pt;text-indent:-21.2pt'>9.&#009;"הטוען לחסיון - עליו הראיה" (א' הרנון, דיני הראיות 67 (חלק ב', 1985); <a href="NetIS:///ID:עא@6926/93" target="_top">ע"א 6926/93</a> מספנות ישראל <takd t='ערבון&nbsp;מוגבל'>בע"מ</takd> נ' חברת החשמל לישראל <takd t='ערבון&nbsp;מוגבל'>בע"מ</takd>, פ"ד מח(<span dir="ltr">797 ,749 (3</span><span dir="rtl"></span>). חסיון סטטוטורי מיוחד לדו"חות בדיקה רפואיים פנימיים של <takd t='בית&nbsp;חולים'>בתי חולים</takd> אינו בנמצא. מקובל הוא עלינו, כי חסיון כזה ניתן להכיר בדרך הלכתית. אכן, <takd t='בית&nbsp;משפט' t1='בית&nbsp;המשפט&nbsp;העליון'>בית המשפט העליון</takd> "מוסמך" על פי תרבותנו המשפטית, ליצור "משפט מקובל נוסח ישראל". בדרך זו הוכרו בישראל <takd t='זכויות&nbsp;האדם'>זכויות האדם</takd> השונות. "לא פעם הכיר <takd t='בית&nbsp;משפט'>בית משפט</takd> זה בזכויות, שלא בא זכרן בשום הוראה משפטית, ואלו, <takd t='קבלן&nbsp;'>בקבלן</takd> גושפנקא שיפוטית, לבשו צורה והתגבשו לזכויות מוכרות בדין" (השופט ויתקון <a href="NetIS:///ID:בגצ@29/62" target="_top">בבג"צ 29/62</a> כהן נ' <takd t='שר&nbsp;הבטחון'>שר הבטחון</takd>, פ"ד טז <span dir="ltr">1027 ,1023</span><span dir="rtl"></span>). באותה דרך פותחו ענפי משפט שלמים, כגון <takd t='משפט&nbsp;מנהלי'>המשפט המינהלי</takd>, דיני פיצויים, דיני חברות וכיוצא בהם תחומי משפט, בהם הדין הוא הלכתי. בצדק ציין הנשיא שמגר, כי:  <br></p><p style='margin-right:35.35pt;margin-left:0pt;text-indent:0pt'>"כפי שנוצר באנגליה משפט מקובל, שלא היה רק בגדר פרשנות של ביטויים, כך נוצרה גם אצלנו האפשרות העצמאית לפתח משפט מקובל, לאו דווקא תוך פרשנות ביטויים כפשוטה" <a href="NetIS:///ID:דנ@29/84" target="_top">(ד"נ <span dir="ltr">30 ,29/84</a></span><span dir="rtl"></span> קוסוי נ' <takd t='בנק&nbsp;'>בנק</takd> י.ל. פויכטונגר <takd t='ערבון&nbsp;מוגבל'>בע"מ</takd>, פ"ד לח(<span dir="ltr">511 ,505 (4</span><span dir="rtl"></span>).  <br></p><p style='margin-right:21.2pt;margin-left:0pt;text-indent:0pt'>במסגרת זו פותחו בעבר ענפים שלמים של דיני הראיות, ובהם דיני החסיונות למיניהם. בהכירו בחסיון (יחסי) של עיתונאי, ציין הנשיא שמגר:  <br></p><p style='margin-right:35.35pt;margin-left:0pt;text-indent:0pt'>"בשיטת המשפט שלנו, בה נתגבשו הכללים של דיני הראיות, במידה רבה יחסית, בפסיקתו של <takd t='בית&nbsp;משפט'>בית המשפט</takd>, ובה לא הגענו לכדי <takd t='פיקציה&nbsp;'>קודיפיקציה</takd> בצורת חוק ראיות כולל וממצה, אין מניעה לכך שנכיר בקיומה של הלכה בדיני הראיות, שאין לה ביטוי מפורש בחוק החרות ואשר התפתחה בדרך שבה צמחו ועלו רבות מן ההלכות שלנו בדיני הראיות, ומה גם שהיא שואבת מתפיסות היסוד שלנו בתחום החוקתי הכללי... מורה הדרך לפרשנותה של שתיקה בחוק החרות היא בתפיסות החוקתיות וביסודות המשפט" (ב"ש <span dir="ltr">368 ,<takd t='חסיון&nbsp;עתונאי&nbsp;-&nbsp;הלכת&nbsp;ציטרין'>298/86</takd></span><span dir="rtl"></span> הנ"ל, בעמ' <span dir="ltr">355 ,354</span><span dir="rtl"></span>).  <br></p><p style='margin-right:21.2pt;margin-left:0pt;text-indent:0pt'> נמצא, כי השאלה הניצבת בפנינו אינה אם "מוסמכים" אנו להכיר בחסיון (הלכתי) של דו"חות בדיקה רפואיים פנימיים מבלי שיש לחסיון עיגון בחוק החרות. שאלה זו פשוטה היא, והתשובה עליה היא בחיוב (ראה ב"ש <span dir="ltr">368 ,298/88</span><span dir="rtl"></span> הנ"ל; וכן ע"א 65/57 העצני נ' בן גוריון, פ"ד יא <span dir="ltr">412 ,403</span><span dir="rtl"></span>). השאלה הניצבת בפנינו היא, אם ראוי הוא שנכיר בחסיון זה. השאלה אינה של סמכותנו, אלא של <takd t='שקול&nbsp;דעת'>שיקול דעתנו</takd>.  <br></p></td><td class=PGNO onmouseover='p(this, "525-526");' /></tr><tr><td onselectstart='page="526-527";'>
<mmp p=526 /><mms p=1264 /><p style='margin-right:21.2pt;margin-left:0pt;text-indent:-21.2pt'>10.&#009;בהפעלת <takd t='שקול&nbsp;דעת'>שיקול דעתנו</takd>, לעניין ההכרה בחסיון הלכתי חדש, עלינו לאזן בין האינטרסים המתנגשים. מחד גיסא, עומד אינטרס הפרט והכלל בחשיפת האמת. מאידך גיסא, עומד אינטרס הפרט והכלל בהגנה על פרטיות, חופש ביטוי, יחסי אמון ושיקולים אחרים הקשורים <takd t='טובת&nbsp;הכלל'>בטובת הציבור</takd> (ראה <a href="NetIS:///ID:רעא@1917/92" target="_top">רע"א 1917/92</a> סקולר נ' ג'רבי, פ"ד מז(<span dir="ltr">764 (5</span><span dir="rtl"></span>; <a href="NetIS:///ID:בגצ@64/91" target="_top">בג"צ 64/91</a> חילף נ' משטרת ישראל, פ"ד מז(<span dir="ltr">653 (5</span><span dir="rtl"></span>). בגדרי איזון זה יש לקחת בחשבון, בין השאר, את חשיבותם היחסית של השיקולים הנוגדים, את חיוניותו של המסמך לגילוי האמת ואת קיומן של ראיות חילופיות לראיה המבוקשת. כן יש להתחשב במידת ההשפעה של הגילוי על האינטרסים הציבוריים, שהחסיון ביקש להגן עליהם.  <br></p><p style='margin-right:21.2pt;margin-left:0pt;text-indent:0pt'>כל אלה ישפיעו לא רק על עצם ההכרה בקיומו של חסיון, אלא גם על היקפו.  <br></p><p style='margin-right:21.2pt;margin-left:0pt;text-indent:0pt'>אין להתיר חסיון מעבר לנדרש. (ראה ע"א 65/57 הנ"ל, שם; <a href="NetIS:///ID:עפ@383/71" target="_top">ע"פ 383/71</a> יהודאי נ' מדינת ישראל, פ"ד כו(<span dir="ltr">276 ,267 (1</span><span dir="rtl"></span>; <a href="NetIS:///ID:בש@838/84" target="_top">ב"ש 838/84</a> ליבני נ' מדינת ישראל, פ"ד לח(3) <span dir="ltr"> .(729</span><span dir="rtl"></span> <br></p><p style='margin-right:21.2pt;margin-left:0pt;text-indent:-21.2pt'>11.&#009;השיקולים השוללים הכרה בחסיון לדו"חות על הביקורת הרפואית הפנימית הם בעלי אופי כללי ובעלי אופי מיוחד. על השיקולים בעלי האופי הכללי עמדנו. יסודם בעקרון הגילוי ובחשיבותו. מטרת המשפט היא בגילוי האמת, ושלילת החסיון מונעת פגיעה במטרה זו. זאת ועוד: דו"חות הבקורת נערכים לרוב סמוך לאירוע, ועל כן הם חסרי תחליף מבחינת העיתוי, הרלבנטיות, הנגישות למידע ויחודיות המידע הכלול בהם. בצד שיקולים כלליים אלה עומדים שיקולים מיוחדים הקשורים בזכותו של החולה לדעת מהו <takd t='טיפול&nbsp;רפואי'>הטיפול הרפואי</takd> אותו קיבל וקורותיו של אותו טיפול. אכן, לדעתי, עומדת לו לחולה <takd t='זכות&nbsp;לקבל&nbsp;מידע'>הזכות לקבל מידע</takd> על <takd t='טיפול&nbsp;רפואי'>הטיפול הרפואי</takd> אותו קיבל <takd t='בית&nbsp;חולים'>בבית החולים</takd>.  <br></p><p style='margin-right:21.2pt;margin-left:0pt;text-indent:0pt'><br>כנגד זכות זו עומדת חובת הרופא ובית החולים למסור לחולה את המידע שבידם באשר לטיפול שקיבל, תוצאותיו ועלילותיו (ראה NAYLOR V. PRESTON  AREA HEALTH AUTHORITY [1987] 2 ALL E.R. 353; STAMOS V. DAVIES 1985) 21 D.L.R. (4TH) 507)). זכות זו נגזרת <takd t='חובת&nbsp;זהירות'>מחובת הזהירות</takd> הכללית אשר הרופא <takd t='בית&nbsp;חולים'>ובית החולים</takd> חבים לחולה. היא נגזרת מזכותנו לדעת על עצמנו, המהווה ביטוי לאוטונומיה של הרצון הפרטי של האדם והמבטאת את כבודנו כאדם (ראה סעיפים <takd par="2" />2ו-4 <takd t='חוקי&nbsp;יסוד'><a href="NetIS:///ID:יסודכבוד@051bnst" target="_top">לחוק יסוד</takd>: כבוד האדם וחירותו</a>). אכן, כשם שיש לו לאדם הזכות לדעת מה ייעשה בגופו, כן עומדת לו הזכות לדעת מה נעשה בגופו (ראה AND THE DUTY TO <span dir="ltr"> ROBERTSON, "FRAUDULENT CONCEALMENT DISCLOSE MEDICAL MISTAKES", 25 ALBERTA L. REV. 215 (1987); VOGEL AND DELGADO, "TO TELL THE TRUTH: PHYSICIANS' DUTY TO DISCLOSE</span><span dir="rtl"></span>(<span dir="ltr">MEDICAL MISTAKES", 28 U.C.L.A. L. REV. 52 (1980</span><span dir="rtl"></span>). הנה כי כן, זכותו של אדם על גופו, חירותו לקבל החלטות באשר לגופו (ראה <a href="NetIS:///ID:עפ@480/85" target="_top">ע"פ 480/85</a> קורטאם נ' מדינת ישראל, פ"ד מ(<span dir="ltr">673 (3</span><span dir="rtl"></span>); "<takd t='זכות&nbsp;יסוד'>זכות היסוד</takd> של הפרט לאוטונומיה" (דברי הנשיא שמגר <a href="NetIS:///ID:עא@3108/91" target="_top">בע"א 3108/91</a> רייבי נ' וייגל, פ"ד מז(<span dir="ltr">509 ,497 (2</span><span dir="rtl"></span>) - כל אלה מחייבים לא רק לקבל את ההסכמה מדעת לכל טיפול שיעשה באדם בעתיד, אלא מחייבים גם ליתן לאדם כל מידע הקיים באשר למה שנעשה בו בעבר (השווה שפירא, "'הסכמה מדעת' <takd t='טיפול&nbsp;רפואי'>לטיפול רפואי</takd> - הדין המצוי והרצוי", עיוני משפט יד <span dir="ltr">1989) 226 ,225</span><span dir="rtl"></span>)). ביסוד תפיסתנו עומד האדם שבו מקננת מחלה, ולא מחלה שמצאה לה בית <takd t='קבול&nbsp;'>קיבול</takd> באדם. עניינו של הרופא הוא האדם החולה, ולא המחלה שבאדם. על כן זכאי האדם, אם הוא רוצה בכך, לדעת מה הטיפול שהוא עומד לקבל, ומה הטיפול שהוא כבר קיבל. הוא זכאי לדעת על אירועים, מעשים, <takd t='מחדל&nbsp;'>מחדלים</takd> והוראות שהביאו אותו למצב בו הוא נתון עתה, לאחר הטיפול. הכרה בחסיון בפני גילוי דו"ח בקורת פנימית של <takd t='בית&nbsp;חולים'>בית החולים</takd> פוגעת בזכויות אלו של האדם לדעת מה נעשה בו, ואינה מתיישבת עם זכויות אלו.  <br></p><p style='margin-right:21.2pt;margin-left:0pt;text-indent:-21.2pt'>12.&#009;השיקולים של <takd t='טובת&nbsp;הכלל'>טובת הציבור</takd> התומכים לכאורה בחסיון דו"ח הביקורת הרפואי הפנימי הם אלה: החסיון חיוני לקיומן ותפקודן של ועדות בדיקה רפואיות פנימיות <takd t='בית&nbsp;חולים'>בבתי חולים</takd>. על פי הטענה, בהיעדר חסיון, ימנעו הועדות מלפעול באופן העשוי להטיב עם החולה שעניינו נבדק. <takd t='בית&nbsp;חולים'>בית חולים</takd> לא יקיים בדיקות פנימיות אשר באמצעותן יוכלו מגישי תביעות לבסס את רשלנות <takd t='בית&nbsp;חולים'>בית החולים</takd>. לדעת <takd t='בית&nbsp;חולים'>בית החולים</takd>, חברי צוות הבדיקה "ימלאו תפקידם באופן מסוייג... ביודעם כי ממצאי בדיקתם עלולים להחשף ולשמש בתביעת <takd t='רשלנות&nbsp;מקצועית'>רשלנות מקצועית</takd> כנגד עמיתיהם, ו/או כנגד <takd t='בית&nbsp;חולים'>בית החולים</takd> שהינו מעבידם, או לשמש כראיה <takd t='הליך&nbsp;משמעתי'>בהליכים משמעתיים</takd>". כמו כן עלולים חברי ועדות הבדיקה לחשוש כי "ייחשפו לתביעות <takd t='לשון&nbsp;הרע'>לשון הרע</takd> מצד עמיתים שנפגעו כתוצאה מהדו"חות שנערכו" (עמ' 21 לסיכומי המערערת). על פי טיעון זה, בלא חסיון "יהיה זה בלתי מציאותי לצפות, שהרופאים, שפעולותיהם נבדקות, ישתפו פעולה תוך גילוי לב מלא, יושר מקצועי, וביקורת עצמית נוקבת" (שם, עמ' 19). יתכן אף שהרופאים יסרבו כליל להופיע בפני ועדות הבדיקה הפנימיות. מכיוון שקיומן ותיפקודן של ועדות הבדיקה הרפואיות הפנימיות הם עניין חיוני, אין מנוס - לדעת <takd t='בית&nbsp;חולים'>בית החולים</takd> - מהכרה בחסיון דו"ח הבדיקה. נטען, כי הכרה בחסיון זה אינה פוגעת באינטרסים של החולה מעבר למידה הדרושה, שכן בידי החולה קשת רחבה של אמצעים, אשר דרכם הוא עשוי לחשוף האמת. בין אלה ניתן להזכיר את הרשומות הרפואיות הפתוחות לעיון החולה; יכולתו לקבל <takd t='חוות&nbsp;דעת' t1='חוות&nbsp;דעת&nbsp;רפואית'>חוות דעת רפואית</takd> עצמאית; הנטיה ההולכת וגוברת להטיל הנטל להוכיח רשלנות על הרופא <takd t='בית&nbsp;חולים'>ובית החולים</takd>. בטיעונו מפנה אותנו <takd t='בית&nbsp;חולים'>בית החולים</takd> לדין בארצות הברית, המכיר בחסיון דו"ח על הביקורת הרפואית הפנימית.  <br></p></td><td class=PGNO onmouseover='p(this, "526-527");' /></tr><tr><td onselectstart='page="527-528";'>
<mmp p=527 /><p style='margin-right:21.2pt;margin-left:0pt;text-indent:-21.2pt'> .13&#009;לדעתי, השיקולים של <takd t='טובת&nbsp;הכלל'>טובת הציבור</takd> שהובאו לתמיכה בחסיון אינם מבוססים, ואין בהם כדי להצדיק הכרה בחסיון המבוקש. נראה לי כי החשש לפגיעה בקיומן ובתפקודן של ועדות הבדיקה הפנימיות <takd t='בית&nbsp;חולים'>בבתי חולים</takd>, אם לא יוכר החסיון, הוא ספקולטיבי (השווה <span dir="ltr"> NOTE, "THE PRIVILEGE OF SELF CRITICAL ANALYSIS, 96 HARV. L. REV. 1083, 1086 (1983); LEONARD, "CODYFYING A PRIVILEGE FOR SELF CRITICAL ANALYSIS", 25 HARV. J.</span><span dir="rtl"></span>(<span dir="ltr">LEG. 113, 116 (1988</span><span dir="rtl"></span>). כשלעצמי, נראה לי כי ועדות פנימיות <takd t='בית&nbsp;חולים'>בבתי חולים</takd> לבדיקה עצמית תתקיימנה אף בלי חסיון, שכן הדבר מתבקש ממהות מקצוע הרפואה, ומהמחוייבות האתית והמשפטית שאדם נוטל על עצמו בהיותו רופא.  <br></p><p style='margin-right:21.2pt;margin-left:0pt;text-indent:0pt'>חובתו - האתית והמשפטית - של הרופא להעמיד את בריאות החולה בראש מעייניו, ולקיים יחס של כבוד לחיי אדם (ראה, למשל: קוד האתיקה הרפואית של <takd t='אמנת&nbsp;זנבה' t1='אמנת&nbsp;ג' נבה'>אמנת ג'נבה</takd>, אשר התקבל בידי האגודה הרפואית העולמית ב-1949). זו מטילה עליו חובה לשתף פעולה באופן מלא עם <takd t='ועדה&nbsp;רפואית'>ועדות רפואיות</takd> פנימיות המבקשות לדעת בדיעבד מהו <takd t='טיפול&nbsp;רפואי'>הטיפול הרפואי</takd> שניתן לחולה והאם הוא עומד באמות המידה הרפואיות הראויות. הסנקציה המשמעתית והאחריות האזרחית והפלילית מאששות חובות אלה. אכן, מה שנדרש מהרופא ומקצוע הרפואה אינו סגירות וחסיון אלא פתיחות וגילוי האמת.  <br></p><p style='margin-right:21.2pt;margin-left:0pt;text-indent:0pt'>יתירה מכך: לעתים קרובות, החולה שטופל אינו מבקש פיצויים. כל שמבקש החולה הוא לדעת מה אירע, תוך קבלת הסבר אישי ונטילת <takd t='אחריות&nbsp;אישית'>אחריות אישית</takd> על ידי האחראי <takd t='מחדל&nbsp;'>למחדל</takd>; כן מבקש החולה לוודא שננקטו האמצעים הדרושים כדי שחולה בעתיד לא ייפגע באותו אופן שבו הוא נפגע. אכן, לעתים דווקא הפתיחות והגילוי ביחסים שבין חולה ורופא, הבאים בעקבות בדיקה פנימית הוגנת ופתוחה, הם שעשויים למנוע תביעות (ראה הרש, "ה-COST EFFECTIVENESS של תקשורת עם משפחות החולים", רפואה ומשפט 12, עמ' <span dir="ltr">1995) 44</span><span dir="rtl"></span>) ראה גם: VINCENT, ENNIS AND OTHERS MEDICAL ACCIDENTS (<span dir="ltr">209-210 (OXFORD, NEW YORK AND TOKYO, 1993</span><span dir="rtl"></span>). הם גם יגבירו את האמון של החולה ברופא, אמון המונח ביסוד יחסי חולה-רופא. הם יבססו את "צרכי החולה לעשות את הרופא איש אמונים" (מ"מ הנשיא, השופט זוסמן <a href="NetIS:///ID:בגצ@447/72" target="_top">בבג"צ 447/72</a> ישמחוביץ נ' ברוך, פ"ד כ"ז(<span dir="ltr">259 ,253 (2</span><span dir="rtl"></span>). אין, ולא ניתן, לבנות יחסי אמון בין רופא לחולה על הסתרת האמת (ראה ד' הד, אתיקה ורפואה 76 (תש"ן)). חולה המבקש לדעת - מראש או בדיעבד - זכאי לדעת.  <br></p><p style='margin-right:21.2pt;margin-left:0pt;text-indent:0pt'>אכן, הפתרון לחששם של רופאים <takd t='בית&nbsp;חולים'>ובתי חולים</takd> מפני "רפואה מתגוננת" ותוצאותיה אינו בחסיון ובהסתרת האמת. הפתרון הוא בחינוך ובגיבוש כללי אחריות (אתית ומשפטית) התואמים את מקצוע הרפואה ומקומו בחברה המודרנית. אין להעמיס על דיני החסיון פתרונות הצריכים להימצא בדין המהותי. מודע אני לכך שבמדינות שונות בארצות הברית נקבע הסדר סטטוטורי המעניק חסיון לדו"חות בדיקה פנימיים של <takd t='בית&nbsp;חולים'>בתי חולים</takd>. אולם חסיון הלכתי הוכר במקרים מועטים בלבד (<takd t='פסק&nbsp;דין'>פסק הדין</takd> המנחה לחסיון הלכתי: .BREDICE V (<span dir="ltr">DOCTORS HOSPITAL, INC. 50 F.R.D. 249 (D.D.C. 1970</span><span dir="rtl"></span>, מתייחס לכללי הפרוצדורה האזרחיים הפדרליים אשר שונו בינתיים בארצות הברית). כנגד פסיקה המכירה בחסיון הלכתי מצויה פסיקה השוללת אותו (לסקירת החוק וההלכה ראה: HEALTH  SOUTHWICK AND SLEE, "QUALITY ASSURANCE IN CARE - CONFIDENTIALITY OF INFORMATION AND IMMUNITY FOR(<span dir="ltr">PARTICIPANTS", 5 J. LEG. MED. 343 (1984</span><span dir="rtl"></span>; השווה: UNIVERSITY OF (<span dir="ltr">PENNSYLVANIA V. EEOC 493 U.S. 182 (1990</span><span dir="rtl"></span>). הנני סבור שאין לנו לאמץ את הגישה האמריקאית בעניין זה. יצויין כי גישתם של <takd t='בית&nbsp;משפט'>בתי המשפט</takd> האנגליים לחסיון שונה. באנגליה נקודת המוצא הינה כי חסיון אינו דרוש כדי להבטיח קיומן של בדיקות איכות בהן תלויה בטיחות הציבור (ראה (.CONWAY V RIMMER [1968] 1 ALL E.R. 874, 881; פרשת WAUGH, בעמ' 1173). שותף אני לגישה האנגלית הזו.  <br></p><p style='margin-right:21.2pt;margin-left:0pt;text-indent:-21.2pt'>14.&#009;הכרה בחסיון הלכתי חדש מחייבת כפי שראינו, עריכתו של איזון עדין. על הכף האחת מונחים השיקולים השוללים את החסיון. אלה הם השיקולים הכלליים הקשורים בחובת <takd t='בית&nbsp;משפט'>בית המשפט</takd> לגלות האמת; אלה הם השיקולים המיוחדים הקשורים בזכות החולה לדעת מה נעשה בגופו. על הכף השניה מונחים שיקולים התומכים במתן חסיון, והסובבים סביב הקשר בין הכרה בחסיון ובין תיפקודן וקיומן של ועדות פנימיות לבדיקות איכות <takd t='בית&nbsp;חולים'>בבתי חולים</takd>. כפי שראינו, הבסיס העובדתי המונח ביסוד שיקולים אלה של מתן חסיון הוא רעוע. במצב דברים זה - ועל רקע המשקל הכבד שיש להעניק לשיקולים של גילוי האמת וזכות החולה לדעת - אין מנוס מהמסקנה כי ידה של הכף הגורסת גילוי על העליונה. פתרון זה שומר על הרמוניה בהסדרים החוקיים. הוא מונע דיסהרמוניה אשר היתה נוצרת אילו המשפט הישראלי היה מכיר בנשימה אחת: מחד בזכותו של החולה לקבל מידע על <takd t='טיפול&nbsp;רפואי'>הטיפול הרפואי</takd> שנעשה בו; ומאידך בחסיון המוענק לרופא <takd t='בית&nbsp;חולים'>ולבית החולים</takd> מפני מתן מידע זה לחולה. "שתי הידיים תקרבנה או תרחקנה, ולא נסכים כי יד אחת תקרב ויד שניה תרחיק" (השופט מ. חשין <a href="NetIS:///ID:רעא@1917/92" target="_top">ברע"א 1917/92</a> הנ"ל, בעמ' 777).  <br></p></td><td class=PGNO onmouseover='p(this, "527-528");' /></tr><tr><td onselectstart='page="528-529";'>
<mmp p=528 /><p style='margin-right:21.2pt;margin-left:0pt;text-indent:0pt'>מטעמים אלה אנו דוחים את הערעור. המערער יישא בהוצאות המשיבים בסכום כולל של <span dir="ltr">10,000</span><span dir="rtl"></span> ש"ח.  <br></p><p class=F13J>השופט מ. חשין<br></p>  <br><p style='margin-right:35.35pt;margin-left:0pt;text-indent:0pt'>אני מסכים.  <br></p><p class=F13J>השופטת ד. דורנר<br></p> <br><p style='margin-right:35.35pt;margin-left:0pt;text-indent:0pt'>אני מסכימה.  <br></p><p style='margin-right:35.35pt;margin-left:0pt;text-indent:0pt'>הוחלט כאמור <takd t='פסק&nbsp;דין'>בפסק דינו</takd> של הנשיא.  <br></p><p style='margin-right:35.35pt;margin-left:0pt;text-indent:0pt'>ניתן היום, ט"ו חשוון התשנ"ו (<span dir="ltr">8.11.95</span><span dir="rtl"></span>).  <br></p></span><br><span class=F15><br><p/>
</span>
</td><td class=PGNO onmouseover='p(this, "528-529");' /></tr></table>
<pages p='סה"כ עמודים במסמך זה: 10.' n=10 />
<script language="javascript">
MareMakom='רע"א 1412/94 - הסתדרות מדיצינית הדסה נ\' עפרה גלעד . פ"ד מט(2), 516';
</script>
</body>
</html>
