<html dir=RTL lang=HE>
<div id="popup" class="popup"></div>

<head><meta http-equiv="Content-Type" content="text/html; charset=windows-1255" /><link href="file://D:\Database/takdin.css" rel="stylesheet" type="text/css"><script src="file://D:\Database/takdin.js"></script><script src="file://D:\Database/docmap.js"></script><script src="file://D:\Database/markings.js"></script></head><body oncopy='My_Copy(MareMakom,page);' onbeforeprint='Add_Mare(MareMakom,page);' onclick='popupoff();' onload='MakeCtgLinksInElyons();initHakika();LoadMarkings();' onmouseup='disableSelect();'ondblclick='disableSelect();'>
<toc ctg="[דיון פלילי~חסיון )]" num="331425" />
<toc ctg="[דיון פלילי~סדרי דין ופגמים בסדרי דין~התנהגות התביעה]" num="3314462164" />
<toc ctg="[עונשין~סמים~החזקת סמים - כללי]" num="6618702792" />
<toc ctg="[עונשין~סמים~סחר בסמים - כללי]" num="6618702801" />
<synonymsp/>
<synonymsh/>
<legalterms/>
<table class=PG><tr><td onselectstart='page="1";'><br><takd uid="עפ@3052/0" /><takd s="20000914" d="14.09.2000" /><takd id="עפ@3052/00" path="\Elyon\30_0\3052_PU.00" /><span class=Brief>הרשעה ב"סחר בסמים". הרשעה בעבירה של החזקת סמים שלא לצריכה עצמית. תקלה דיונית כאשר תעודת חסיון הוצאה באיחור והחומר לא נמסר לסניגוריה לפני שהוצאה התעודה</span><p class=LinkToSavir><a href="javascript;" onclick='Demo_Check("NetIS:///ID:Savirעפ@3052/00",2000);' target=_top>לתקציר - מאגר סביר</a></p>
<mms s=עליון y='2000 00' v=3 p=1234 l='תקדין-עליון, כרך 2000(3) ,תש"ס/תשס"א-2000' sh='תק-על 2000(3), 1234' />
<p class=F40 dir="LTR" n=''>ע"פ <A NAME="HLN1"/><span class="highlight">3052/00</span><br><br></p><p><span class=F2>חאלד לואבנה<br><br></span></p><p><span class=F0><span class=F2N>נגד<br></span></span></p><p><span class=F3>מדינת ישראל<br><br></span></p><p class=F4 align="center">בבית המשפט העליון בשבתו כבית משפט לערעורים פליליים <br></p><p class=F5 align="center">[14.9.2000]</p><br><br><p class=F41 align="center">לפני השופט מ' חשין, השופטת ד' בייניש, השופט א' לוי<br><br></p><br><p style='margin-right:14.15pt;margin-left:14.15pt;text-indent:0pt'><span class=F11> ערעור על <takd t='הכרעת&nbsp;הדין'>הכרעת-הדין וגזר-הדין</takd> של בית-המשפט-המחוזי בנצרת מיום <span dir="ltr">12.3.2000</span><span dir="rtl"></span> <a href="NetIS:///ID:תפ@363/99" target="_top">בת"פ 363/99</a> <br>שניתן על-ידי כבוד השופט ח' גלפז<br><br></span></p><p><span class=F42>               עו"ד עוזי בכר ועו"ד עומרי ראיד - בשם המערער<br>               עו"ד אורי כרמל - בשם המשיבה<br><br></span></p><span class=F13><p class=F13H align="center">פ ס ק - ד י ן<br></p><br><p class=F13J>השופט מ' חשין<br></p> <br><p style='margin-right:21.2pt;margin-left:0pt;text-indent:0pt'>המערער שלפנינו הורשע בבית-משפט המחוזי בנצרת בעבירות של סחר <takd t='סם&nbsp;מסוכן'>בסם מסוכן</takd>; החזקת <takd t='סם&nbsp;מסוכן'>סם מסוכן</takd> שלא לצריכה עצמית; ושימוש <takd t='סם&nbsp;מסוכן'>בסם מסוכן</takd>, ונדון לשש שנות מאסר, מתוכן ארבע שנים לריצוי <takd t='מאסר&nbsp;בפועל'>מאסר בפועל</takd> ושנתיים מאסר על-תנאי; לפסילה מקבל או מהחזיק רשיון נהיגת רכב כלשהו למשך שלוש שנים; ולקנס לסך <span dir="ltr">7,500</span><span dir="rtl"></span> ש"ח או 75 ימי מאסר תמורתו. כן הפעיל בית-משפט קמא עונש מאסר על-תנאי בן ארבעה חודשים שהיה תלוי ועומד נגד המערער, במצטבר לעונש שהטיל עליו בתיק הנדון. עונש המאסר הכולל עומד אפוא על ארבע שנות מאסר וארבעה חודשים מיום <takd t='מעצר&nbsp;'>מעצרו</takd> של המערער.  <br></p><p style='margin-right:21.2pt;margin-left:0pt;text-indent:0pt'>הערעור הוא על הכרעת-הדין ועל גזר-הדין כאחד.  <br></p><p style='margin-right:21.2pt;margin-left:0pt;text-indent:0pt'>בערעור על הכרעת-הדין אין ולא כלום. המערער נתפס במכונית שהיו בה שני חברים נוספים, ובאותה מכונית היה סם מסוג <takd t='בית&nbsp;ספר'>קנביס במשקל</takd> ברוטו של כשמונה ק "ג. המערער קיבל על עצמו - מראשית הדברים - כי הסם שלו הוא, וכי רכש אותו בבאר שבע. טענתו לא היתה אלא זו שהסם נועד לשימוש עצמי; לדבריו משתמש הוא בכמאה גרם <takd t='בית&nbsp;ספר'>קנביס ליום</takd>, ושמונה הק"ג שרכש נועדו ליצירת מלאי למספר חודשים. טענה זו נדחתה כטענת-בדים ולא נמצא לנו כל טעם טוב להתערב בהכרעתו של בית-משפט קמא.  <br></p><p style='margin-right:21.2pt;margin-left:0pt;text-indent:0pt'>הטרידה אותנו מעט הרשעתו של המערער בעבירה של סחר <takd t='סם&nbsp;מסוכן'>בסם מסוכן</takd>. טענת התביעה היתה, כי בקנותו את הסם ממי שמכר לו את הסם - המערער הודה בקניה זו - עשה המערער "עיסקה אחרת" כהוראת הדיבור בסעיף <takd par="13" />13 <a href="NetIS:///ID:הסמיםהמסוכנים625hn@1973" target="_top">לפקודת <takd t='סם&nbsp;מסוכן'>הסמים המסוכנים</takd> [<takd t='נוסח&nbsp;חדש'>נוסח חדש]</takd> התשל"ג-1973</a>. ואולם נתקשה לתאר קניה זו כ"סחר בסם" כהרשעתו של המערער בדינו. אכן, בנסיבות כפי שצויירו לפנינו, נהוג להאשים בהחזקת סם שלא לשימוש עצמי - כפי שהמערער הואשם, אף הורשע - ואולם אין זה נהוג להוסיף לעבירה זו עבירה נוספת של סחר <takd t='סם&nbsp;מסוכן'>בסם מסוכן</takd>. משהערנו את תשומת ליבו של בא-כוח המדינה לדבר, הסכים מר כרמל כי בנסיבות העניין יש לראות את עבירת הסחר כעבירה הנבלעת בעבירה של החזקת סם שלא לשימוש עצמי. למותר לומר כי אין בדברים אלה כדי לשנות ממעשיו של המערער, שהמעשים אותם מעשים הם, ואף אין שוני באשר לעונש הקבוע בצידה של העבירה שהורשע בה והיא העבירה של <takd t='החזקת&nbsp;סם&nbsp;מסוכן' t1='סם&nbsp;מסוכן'>החזקת סם מסוכן</takd> שלא לשימוש עצמי.  <br></p></td><td class=PGNO onmouseover='p(this, "1234");' /></tr><tr><td onselectstart='page="1235";'>
<mms p=1235 /><p style='margin-right:21.2pt;margin-left:0pt;text-indent:0pt'>באי-כוח המערער טענו לפנינו כי יש וראוי לזכות את המערער "מן הצדק", ופירשו את טעמיהם לטענתם כלהלן: מסתבר כי בתיק החקירה היו ראיות שלא נמסרו לעיון באי-כוח המערער, על-אף החובה שהוטלה על המדינה לאפשר להם לעיין באותו <takd t='חומר&nbsp;הראיות'>חומר ראיות</takd> כהוראת סעיף <takd par="74א" /><takd par="74" />74(א) <a href="NetIS:///ID:סדרהדין140bmst@1982" target="_top">לחוק <takd t='סדרי&nbsp;דין'>סדר הדין</takd> הפלילי [<takd t='נוסח&nbsp;משולב'>נוסח משולב</takd>], התשמ"ב-1982</a> (<a href="NetIS:///ID:סדרהדין140bmst@1982" target="_top">חסד"פ)</a>. ומה היה אותו <takd t='חומר&nbsp;חקירה'>חומר חקירה</takd>? היה זה חומר מודיעיני שנאסף אל תיקי המשטרה ואשר המדינה אמרה לקבל עליו חסיון. אלא שבגילוי החיסיון שהוטל על אותו <takd t='חומר&nbsp;הראיות'>חומר ראיות</takd> חלו תקלות בשרשרת עד שבאי-כוח המערער טוענים שאין להוציא מכלל אפשרות כי דברים שנעשו - שלא <takd t='תום&nbsp;לב'>בתום לב</takd> נעשו.  <br></p><p style='margin-right:21.2pt;margin-left:0pt;text-indent:0pt'>זו היתה הכרונולוגיה של פרשת תעודת החסיון: <takd t='כתב&nbsp;אשום'>כתב האישום</takd> הוגש לבית-המשפט ביום <span dir="ltr">19.9.99</span><span dir="rtl"></span>, ועל-פי סדר הדברים הרגיל זכאים היו סניגוריו של המערער לעיין <takd t='חומר&nbsp;הראיות'>בחומר הראיות</takd> החל באותו יום. זו מצוותו של סעיף <takd par="74א" /><takd par="74" />74(א) <a href="NetIS:///ID:סדרהדין140bmst@1982" target="_top">לחסד"פ,</a> ומצווה זו שומה על הפרקליטות לקיים כלשונה וכרוחה. מסתבר כי עקב תקלה <takd t='פרקליטות&nbsp;המדינה'>שפרקליטות המדינה</takd> מתארת אותה לפנינו כ"תקלה שמקורה באי הבנה וטעות מקצועית", פנתה פרקליטות המחוז אל משטרת ישראל רק ביום <span dir="ltr">17.11.99</span><span dir="rtl"></span> - דהיינו, כחודשיים לאחר <takd t='כתב&nbsp;אשום'>שכתב האישום</takd> הוגש לבית-המשפט - בבקשה "דחופה", כלשון הפרקליטות, להוצאת תעודת חיסיון. באותה בקשה ציינה הפרקליטות כי התיק קבוע להוכחות ליום <span dir="ltr">28.11.99</span><span dir="rtl"></span>. עד כאן - תקלה מספר אחת.  <br></p><p style='margin-right:21.2pt;margin-left:0pt;text-indent:0pt'>משהגיע המכתב למשטרת ישראל, השתהה הטיפול בבקשת הפרקליטות כחודשיים ימים, עד ליום <span dir="ltr">20.1.2000</span><span dir="rtl"></span>, מועד בו המליצה המשטרה לפני השר לבטחון פנים כי יאשר את תעודת החיסיון. תקלה מספר שתיים.  <br></p><p style='margin-right:21.2pt;margin-left:0pt;text-indent:0pt'>השר לביטחון פנים לא חתם על תעודת החיסיון אלא ביום <span dir="ltr">22.2.2000</span><span dir="rtl"></span>, דהיינו, למעלה מחודש ימים מאז הומלץ בפניו כי יחתום על תעודת החיסיון. תקלה מספר שלוש.  <br></p><p style='margin-right:21.2pt;margin-left:0pt;text-indent:0pt'>תעודת החיסיון החלה במסעה מלשכתו של השר לביטחון פנים למטה הארצי של המשטרה, והמסע נמשך שמונה ימים. וכך, רק ביום <span dir="ltr">1.3.2000</span><span dir="rtl"></span> הגיעה תעודת החיסיון אל המטה הארצי של המשטרה. תקלה מספר ארבע.  <br></p><p style='margin-right:21.2pt;margin-left:0pt;text-indent:0pt'>ביום בלתי ידוע יצאה תעודת החיסיון מן המטה הארצי של המשטרה וביום בלתי ידוע הגיעה אל פרקליטות המחוז. תקלה מספר חמש.  <br></p><p style='margin-right:21.2pt;margin-left:0pt;text-indent:0pt'>תעודת החיסיון נשלחה אל באי-כוח המערער רק ביום <span dir="ltr">27.6.2000</span><span dir="rtl"></span>, דהיינו, למעלה מארבעה חודשים מאז חתם השר לביטחון פנים עליה. תקלה מספר שש.  <br></p><p style='margin-right:21.2pt;margin-left:0pt;text-indent:0pt'>כל אחת מתקלות אלו תקלה בלתי ראויה היתה. תקלה שניתן היה למונעה. ואולם בצירופן של התקלות אלו אל אלו, מתגברת והולכת התמיהה על דרכי עבודתה של הפרקליטות ועל דרכי עבודתה של המשטרה. הדברים מעוררים דאגה, דאגה חמורה.  <br></p><p style='margin-right:21.2pt;margin-left:0pt;text-indent:0pt'>וכל זאת, ביודענו כי מאז פרשת <A NAME="HLN2"/><span class="highlight">סיקסיק </span><a href="NetIS:///ID:עפ@3331/91" target="_top">(ע.פ. 3331/91</a>, פ"ד מו(<span dir="ltr">8 (5</span><span dir="rtl"></span>) יודעות הפרקליטות והמשטרה את חובותיהן. יתר-על-כן: מסתבר כי הוצאו בזמנו הנחיות ברורות לפרקליטות ולמשטרה כיצד עליהן לפעול, אלא שהאירועים בערעור שלפנינו הוכיחו כי הנחיות לעצמן וביצוע לעצמו.  <br></p><p style='margin-right:21.2pt;margin-left:0pt;text-indent:0pt'>אנו ערים, כמובן, לשרשרת ההליכים בהוצאתו של כתב חיסיון, ומסתבר כי שרשרת ההליכים הוליכה לשרשרת של תקלות; ולמותר לומר כי שרשרת תקלות מביאה לאפקט סינרגטי. הפרקליטות מודיעה אותנו כי למדה את הלקח מענייננו, וכי בכוונתה לעשות כדי למנוע תקלות דומות בעתיד. כן מודיעה הפרקליטות אותנו, כי אפשר תבקש לעשות תיקוני חקיקה ראויים. הודעה זו היא במקומה, ואולם אין בה כדי למחוק את הרושם המצטבר של הטעויות שאירעו בענייננו, והן טעויות שנתגברו זו על גבי זו.  <br></p><p style='margin-right:21.2pt;margin-left:0pt;text-indent:0pt'>כל-כך - לעניין <takd t='מחדל&nbsp;'>מחדליהן</takd> של הפרקליטות ושל המשטרה למלא את החובות המוטלות עליהן.  <br></p></td><td class=PGNO onmouseover='p(this, "1235");' /></tr><tr><td onselectstart='page="1236";'>
<mms p=1236 /><p style='margin-right:21.2pt;margin-left:0pt;text-indent:0pt'>משעמדנו על כל תקלות אלו, ביקשנו לעיין <takd t='חומר&nbsp;הראיות'>בחומר הראיות</takd> שהוטל עליו חיסיון, ובהסכמת באי-כוח המערער עשינו זאת. עיינו <takd t='חומר&nbsp;הראיות'>בחומר הראיות</takd>, ודעתנו נחה כי לא היה בו כדי להיות לעזר, ולו כהוא-זה, להגנתו של המערער. מבחינתו של המערער - לעניין משפטו הנוכחי - לא היה <takd t='חומר&nbsp;הראיות'>חומר הראיות</takd> רלוונטי להגנתו - ושוכנענו כי לא נגרם לו כל <takd t='עיוות&nbsp;דין'>עיוות דין</takd> שהוא באי-גילויו של <takd t='חומר&nbsp;הראיות'>חומר הראיות</takd> למועד שקבע החוק. יתר-על-כן: שוכנענו כי המשטרה והפרקליטות נהגו בתום-לב וכי לא היה כל זדון - ולו שמץ-זדון - במעשיהן ובמחדליהן.  <br></p><p style='margin-right:21.2pt;margin-left:0pt;text-indent:0pt'>משהגענו למסקנה זו, שאלנו את עצמנו אם ראוי הוא המערער כי נורה על זיכויו "מן הצדק", ותשובתנו לשאלה היא בשלילה גמורה. אכן, נתגלו פגמים חמורים בהליכי הפרקליטות והמשטרה, ואולם פגמים אלה לא השפיעו כהוא-זה על הגנתו של המערער, ולו משום שמתחילת הדברים נטל אחריות על עצמו לאותם שמונה ק"ג <takd t='בית&nbsp;ספר'>קנביס</takd>. לא נשלול אפשרות כי אם יימשכו וילכו הפגמים בגילוי <takd t='חומר&nbsp;הראיות'>חומר ראיות</takd> לסניגוריה - ועל כך הלין לפנינו מרה עורך-דין בכר, בא-כוח המערער - כי אז יזוכה יום אחד נאשם אך בשל אותו גילוי. לא כן בענייננו שלנו, שמקובל עלינו כי היתה זו רשלנות שגרמה <takd t='מחדל&nbsp;'>למחדלי</takd> המשטרה ופרקליטות המחוז ואולם רשלנות זו לא ניגעה בכוונה רעה ואף לא פגעה בהגנתו של המערער אשר לא נגרם לו כל עיוות-דין שהוא.  <br></p><p style='margin-right:21.2pt;margin-left:0pt;text-indent:0pt'>אשר לעונש שהוטל על המערער: עונש זה אינו חמור כל עיקר בתיתנו דעתנו לכמות סם <takd t='בית&nbsp;ספר'>הקנביס</takd>. אם-כך-ככלל, לא כל-שכן שביני לביני הורשע המערער בעבירה נוספת, הוטל עליו עונש בן 18 חודשי מאסר - ולטענת הפרקליטות שמונה חודשי מאסר נוספים - אשר המערער אמור לרצות אותם בחופף למאסר שהוטל עליו בתיק הנוכחי.  <br></p><br><p style='margin-right:21.2pt;margin-left:0pt;text-indent:0pt'>סוף דבר: הערעור נדחה.  <br></p><br><p style='margin-right:21.2pt;margin-left:0pt;text-indent:0pt'>היום, י"ד באלול התש"ס (<span dir="ltr">14.9.2000</span><span dir="rtl"></span>).  <br></p></span> <br><br><span class=F15><br><p/>
</span>
</td><td class=PGNO onmouseover='p(this, "1236");' /></tr></table>
<pages p='סה"כ עמודים במסמך זה: 3.' n=3 />
<script language="javascript">
MareMakom='ע"פ 3052/00 - חאלד לואבנה נ\' מדינת ישראל .תק-על 2000(3), 1234';
</script>
</body>
</html>
