<html dir=RTL lang=HE>
<div id="popup" class="popup"></div>

<head><meta http-equiv="Content-Type" content="text/html; charset=windows-1255" /><link href="file://D:\Database/takdin.css" rel="stylesheet" type="text/css"><script src="file://D:\Database/takdin.js"></script><script src="file://D:\Database/docmap.js"></script><script src="file://D:\Database/markings.js"></script></head><body oncopy='My_Copy(MareMakom,page);' onbeforeprint='Add_Mare(MareMakom,page);' onclick='popupoff();' onload='MakeCtgLinksInElyons();initHakika();LoadMarkings();' onmouseup='disableSelect();'ondblclick='disableSelect();'>
<toc ctg="[דיון פלילי~חסיון )]" num="331425" />
<toc ctg="[ראיות~ראיות שהושגו בדרך פסולה]" num="722012" />
<synonymsp/>
<synonymsh/>
<legalterms/>
<table class=PG><tr><td onselectstart='page="1";'><br><takd uid="רעפ@3445/0" /><takd s="20020122" d="22.01.2002" /><takd id="רעפ@3445/01" path="\Elyon\34_1\3445_PUR.01" /><span class=Brief>הזכות לחסיון מפני הפללה עצמית עומדת גם ל"עד" ולא רק לחשוד</span><p class=LinkToSavir><a href="javascript;" onclick='Demo_Check("NetIS:///ID:Savirרעפ@3445/01",2002);' target=_top>לתקציר - מאגר סביר</a></p>
<mmp s=פדי y=נו v=2 p=865 /><mms s=עליון y='2002 02' v=1 p=604 l='פורסם בפ"ד, כרך נו, חלק שני, תשס"ב/תשס"ג-2002' sh='פ"ד נו(2), 865' />
<p class=F40 n=''>רע"פ <A NAME="HLN1"/><span class="highlight">3445/01</span><br><br></p><p><span class=F2>מישל אלמליח<br><br></span></p><p><span class=F0><span class=F2N>נגד<br></span></span></p><p><span class=F3>מדינת ישראל<br><br></span></p><p class=F4 align="center">בבית המשפט העליון בשבתו כבית-משפט לערעורים פליליים <br></p><p class=F5 align="center">[22.1.02, 12.11.01]</p><br><br><span class=F38><br></td><td class=PGNO onmouseover='p(this, "865");' /></tr><tr><td onselectstart='page="866-867";'>
<mmp p=866 /><mms p=605 /></span><p class=F41 align="center">לפני השופטים ד' דורנר, א' פרוקצ'יה, א' א' לוי<br><br></p><br><p style='margin-right:14.15pt;margin-left:14.15pt;text-indent:0pt'><span class=F11><takd t='ערעור&nbsp;ברשות'>ערעור ברשות</takd> על פסק-דין בית-המשפט המחוזי בחיפה מיום <span dir="ltr">22.3.01</span><span dir="rtl"></span> <a href="NetIS:///ID:עפ@957/00" target="_top">בע"פ 957/00</a> ו-984/00 שניתן על-ידי כבוד הנשיא מ' לינדנשטראוס והשופטים ש' ברלינר וי' דר  <br></span></p><br><p><span class=F42>                    עו"ד ציון אמיר - בשם המערער<br>                    עו"ד אלון אינפלד - בשם המשיבה<br><br></span></p><span class=F13><p class=F13H align="center">פ ס ק - ד י ן<br></p> <br></td><td class=PGNO onmouseover='p(this, "866-867");' /></tr><tr><td onselectstart='page="867-868";'>
<mmp p=867 /><mms p=606 /><p class=F13J>השופטת ד' דורנר<br></p> <br><p style='margin-right:21.2pt;margin-left:0pt;text-indent:-21.2pt'>1.&#009;המערער, שהתמודד בשנת 1998 בבחירות לתפקיד יושב-ראש <takd t='ההסתדרות&nbsp;'>ההסתדרות</takd> החדשה במרחב חיפה, הגיש במהלך מערכת הבחירות תלונה למשטרה כנגד יריבו בבחירות, ברוך זלץ, בחשד ללקיחת שוחד מהנהלת מפעל חיפה כימיקלים (להלן: המפעל).  <br></p><p style='margin-right:21.2pt;margin-left:0pt;text-indent:0pt'>המערער מסר למשטרה מסמך הנחזה להיות עותק ממזכר פנימי, שאותו כתב לכאורה סמנכ"ל המפעל כשנה קודם לכן - במהלך <takd t='סכסוך&nbsp;עבודה'>סכסוך עבודה</takd> שנתגלע בין עובדי המפעל לבין ההנהלה - אל מנכ"ל המפעל. במזכר נכתב, בין היתר, "ובעניין זלץ מ<takd t='ההסתדרות&nbsp;'>ההסתדרות</takd> אין לך מה לדאוג. אני כבר אוריד לו את המפרשים. הוא קיבל מספיק כסף מאיתנו...". המערער הסביר לחוקרי המשטרה, כי מצא את עותק המסמך בתוך מעטפה שהונחה בתיבת הדואר שלו. בפנייה בכתב למשטרה כשבוע לאחר-מכן, ציין המערער כי נפגש עם קבוצת עובדים לשעבר מן המפעל, שהודיעו לו כי המזכר המקורי (להלן: המסמך) נמצא בידיהם וכי הם מוכנים להציגו בפני המשטרה בתנאי שיקבלו <takd t='חסינות&nbsp;'>חסינות</takd> מפני עבירות שביצעו כדי להשיגו.  <br></p><p style='margin-right:21.2pt;margin-left:0pt;text-indent:-21.2pt'>2.&#009;המשטרה חשדה כי המסמך מזויף, וחוקר מטעמה נתבקש לפנות אל המערער ולבקשו, כי ימסור את המסמך לידי המשטרה. החוקר הונחה שלא לדרוש בשלב זה מן המערער לציין את שמות העובדים שמסרו למערער את המסמך. המערער העביר איפוא לחוקרי המשטרה את המסמך.  <br></p><p style='margin-right:21.2pt;margin-left:0pt;text-indent:0pt'>בתאריך <span dir="ltr">19.10.98</span><span dir="rtl"></span> נחקר המערער במשטרה (להלן: החקירה הראשונה), לאחר שהוסבר לו כי אין הוא חייב למסור את גרסתו ולאחר שהוזהר כי דבריו יירשמו והם עלולים לשמש כראיה נגדו. משנשאל המערער לזהו ת האנשים שמסרו לידיו את המסמך, סירב למסור את פרטיהם, וחזר על הסברו כי יוכל לעשות כן רק אם תובטח <takd t='חסינות&nbsp;'>חסינות</takd> לאותם אנשים.  <br></p><p style='margin-right:21.2pt;margin-left:0pt;text-indent:0pt'>לאחר שבדיקת המסמך העלתה כי הוא אכן מזויף, נחקר המערער פעם נוספת על -ידי המשטרה, בתאריך <span dir="ltr">10.12.98</span><span dir="rtl"></span> (להלן: החקירה השנייה), אלא שלא הוזהר בתחילת החקירה. המערער חזר בחקירה זו על הסברו כי יוכל למסור את שמות המעורבים רק אם אלו יקבלו <takd t='חסינות&nbsp;'>חסינות</takd>, והוסיף כי מדובר בעובדים שהיו שותפים למאבק בהנהלת המפעל במהלך <takd t='סכסוך&nbsp;עבודה'>סכסוך העבודה</takd> כשנה קודם לכן. או אז הוזהר המערער על-ידי חוקרו כי הוא חשוד בשיבוש מהלכי משפט ובמסירת ידיעות כוזבות כשותף למהלך להכפשת שמו של זלץ, וכי אין הוא חייב למסור גרסה.  <br></p><p style='margin-right:21.2pt;margin-left:0pt;text-indent:0pt'> המערער הכחיש כי היה שותף לעבירות אלו, ושב על הסברו כי הוא מוכן למסור את פרטי המעורבים אם תינתן להם <takd t='חסינות&nbsp;'>חסינות</takd>.  <br></p></td><td class=PGNO onmouseover='p(this, "867-868");' /></tr><tr><td onselectstart='page="868-869";'>
<mmp p=868 /><mms p=607 /><p style='margin-right:21.2pt;margin-left:0pt;text-indent:-21.2pt'>3.&#009;על רקע זה הואשם המערער בבית-משפט השלום בחיפה בעבירה של שיבוש מהלכי משפט, וכן בעבירה של <takd t='הפרת&nbsp;חובה&nbsp;חקוקה'>הפרת חובה חקוקה</takd> בהתייחס לחובה הקבועה בסעיף <span dir="ltr">2)<takd par="2" />2</span><span dir="rtl"></span>) <a href="NetIS:///ID:פקודתהפרוצידורה@94dkp" target="_top">לפקודת הפרוצידורה הפלילית (עדות</a>) (להלן: פקודת העדות), שזו לשונה:  <br></p><p style='margin-right:35.35pt;margin-left:0pt;text-indent:0pt'>אדם... יהיה חייב להשיב נכונה על כל השאלות, שיציג לו בשעת החקירה...  <br></p><p style='margin-right:35.35pt;margin-left:0pt;text-indent:0pt'>קצין משטרה... חוץ משאלות שהתשובות עליהן יהיה בהן כדי להעמידו בסכנת האשמה פלילית.  <br></p><p style='margin-right:21.2pt;margin-left:0pt;text-indent:0pt'>בכתב-האישום נטען, כי המערער סירב לציין את זהות האנשים שמסרו לידיו את המסמך, ובכך מנע את חשיפתם, וכמו כן לא השיב נכונה על השאלות שנשאל.  <br></p><p style='margin-right:21.2pt;margin-left:0pt;text-indent:0pt'>בסיכומיה לפני בית-משפט השלום טענה המדינה, כי המערער נמנע מלעשות שימוש בזכות השתיקה המוקנית לו, אלא שחרף חובתו להשיב תשובות אמת לשאלות המשטרה הוא בחר להציג גרסה לא מלאה. מנגד, טענת המערער הייתה, כי הבין מנוסח האזהרה שהופנתה אליו בתחילת חקירתו הראשונה, כי אינו חייב לענות על כל השאלות שיישאל, או כי אינו חייב למסור את כל האמת הידועה לו. עוד טען המערער, כי אין להרשיעו בעבירה של שיבוש מהלכי משפט נוכח הדילמה המוסרית שבה עמד, לאחר שהתחייב שלא למסור את שמות המעורבים בטרם תובטח להם <takd t='חסינות&nbsp;'>חסינות</takd>.  <br></p><p style='margin-right:21.2pt;margin-left:0pt;text-indent:-21.2pt'>4.&#009;בית-משפט השלום (השופט יוסף אלרון) זיכה את המערער מן האישום בעבירה של <takd t='הפרת&nbsp;חובה&nbsp;חקוקה'>הפרת חובה חקוקה</takd> לאחר שקבע כי המדינה לא הוכיחה כי חוקרו של המערער היה מוסמך על-פי פקודת העדות לדרוש מן המערער כי ימסור את שמות האנשים שהעבירו לידיו את המסמך. עם זאת, בית-משפט השלום ציין, כי על המערער הייתה מוטלת החובה למסור בחקירתו את שמות המעורבים וזאת מכיוון שזכות השתיקה שעמדה לו, ראשית, חלה רק על מתן תשובות העלולות להפלילו, ושנית, אינה מאפשרת להציג גרסה שאינה האמת המלאה. עוד נקבע, כי הגם שהמערער הוזהר בחקירתו הראשונה - כך שיכול היה להבין כי אינו חייב להשיב לחוקריו - הרי שחקירתו השנייה נערכה לאחר שהתקבלה חוות-דעת אודות היות המסמך מזויף, ולפחות בתחילתה היה המערער במעמד של עד, כך שהיה מחויב לגלות את זהות מוסרי המסמך.  <br></p><p style='margin-right:21.2pt;margin-left:0pt;text-indent:0pt'>בית-משפט השלום סבר כי יש להרשיע את המערער בעבירה של שיבוש מהלכי משפט משום שהמערער הסתיר מידע שהיה ברשותו ושידע כי הוא דרוש לחקירת המשטרה בפרשת זיוף המסמך. בית-משפט השלום הוסיף, כי יש לראות את המערער כמי שהיה מודע לכך שפעולותיו עלולות לשבש את <takd t='חקירה&nbsp;משטרתית'>חקירת המשטרה</takd>, למצער מכיוון שלקראת סיום חקירתו השנייה הוזהר כי הוא חשוד בעבירה זו; וכי המערער היה חייב - חרף הדילמה שלטענתו היה מצוי בה - לענות באופן מלא על השאלות שנשאל.  <br></p><p style='margin-right:21.2pt;margin-left:0pt;text-indent:0pt'> בגין הרשעתו בעבירה של שיבוש מהלכי משפט נגזר על המערער עונש של שמונה חודשי מאסר על-תנאי וכן קנס כספי של <span dir="ltr">4,000</span><span dir="rtl"></span> ש"ח.  <br></p></td><td class=PGNO onmouseover='p(this, "868-869");' /></tr><tr><td onselectstart='page="869-870";'>
<mmp p=869 /><p style='margin-right:21.2pt;margin-left:0pt;text-indent:-21.2pt'>5.&#009;המדינה ערערה לבית-המשפט המחוזי בחיפה על זיכויו של המערער מן העבירה של <takd t='הפרת&nbsp;חובה&nbsp;חקוקה'>הפרת חובה חקוקה</takd>, וכן כנגד קולת העונש. ואילו המערער הגיש לבית-המשפט המחוזי ערעור על הרשעתו בעבירה של שיבוש מהלכי משפט. בערעורו חזר על טענותיו בפני בית-משפט השלום בעניין זה.  <br></p><p style='margin-right:21.2pt;margin-left:0pt;text-indent:0pt'>ערעור המדינה נדחה ברוב דעות הנשיא מיכה לינדנשטראוס והשופט שמואל ברלינר וכנגד דעתו החולקת של השופט יצחק דר. זאת, הגם שהשופטים דר וברלינר סברו כי החוקר, שהפנה אל המערער שאלות בחקירתו, היה מוסמך לכך על-פי פקודת העדות. אף ערעורו של המערער נדחה, וזאת בדעת רוב של הנשיא לינדנשטראוס והשופט דר וכנגד חוות-דעתו החולקת של השופט ברלינר. השופט ברלינר, שסבר כי יש לזכות את המערער גם מן העבירה של שיבוש מהלכי משפט - וכאמור גם מן העבירה של <takd t='הפרת&nbsp;חובה&nbsp;חקוקה'>הפרת חובה חקוקה</takd> - הטעים בחוות-דעת המיעוט שכתב, כי יש לראות את המערער כחשוד שעשה שימוש <takd t='זכות&nbsp;שתיקה'>בזכות השתיקה</takd>, וזאת לאחר שהמערער הוזהר כבר בחקירתו הראשונה כי אין הוא חייב למסור גרסה; ולאחר שלמערער לא הובהר שמעמדו השתנה, הגם שלא הוזהר בתחילת חקירתו השנייה.  <br></p><p style='margin-right:21.2pt;margin-left:0pt;text-indent:-21.2pt'>6.&#009;מכאן <takd t='ערעור&nbsp;ברשות'>הערעור ברשות</takd> שבפנינו. עיקר טענת המערער היה, כי במהלך שתי החקירות מעמדו היה כשל חשוד, ועל-כן לא חייב היה להשיב לשאלות בדבר זהות המעורבים במסירת המסמך לידיו.  <br></p><p style='margin-right:21.2pt;margin-left:0pt;text-indent:-21.2pt'>7.&#009;כידוע, מימוש הזכות <takd t='חסיון&nbsp;מפני&nbsp;הפללה&nbsp;עצמית' t1='הפללה&nbsp;עצמית'>לחיסיון מפני הפללה עצמית</takd> במהלך <takd t='חקירה&nbsp;משטרתית'>חקירת המשטרה</takd> אינו מותנה בקביעת מעמדו הפורמאלי של הנחקר, כעד או כחשוד. בעניין זה המבחן הוא מהותי ומתמקד בשאלה, האם בתשובות שהנחקר נדרש לתת יש כדי להעמידו בסיכון ממשי שיואשם בפלילים, שאז אין הוא חייב להשיב לשאלות חוקריו. ראו יעקב קדמי, על <takd t='סדרי&nbsp;דין'>סדר הדין</takd> בפלילים (חלק ראשון, תשנ"ז), <span dir="ltr">491-490</span><span dir="rtl"></span>.  <br></p><p style='margin-right:21.2pt;margin-left:0pt;text-indent:0pt'>עם זאת, הכלל הוא, שכאשר משתנה מעמדו של מי שנחקר על-ידי המשטרה והוא הופך מעד לחשוד בביצוע עבירה, קמה לו זכות רחבה עוד יותר - לשתוק בחקירתו מבלי לומר דבר, אף ביחס לשאלות שאילו היה עד היה מחויב על-פי החוק להשיב עליהן. שאלת מעמדו של הנחקר, כעד או כחשוד, עשויה איפוא לעורר קושי - כפי שאירע בענייננו - <takd t='שר&nbsp;המשטרה'>כאשר המשטרה</takd> מצפה מנחקר, כי ימלא את חובותיו על-פי החוק כעד, הגם שהנחקר מבקש לממש את זכויותיו כחשוד. אז, השאלה הרלוואנטית היא, על-פי אילו אמות-מידה יש לקבוע את מעמדו של הנחקר.  <br></p><p style='margin-right:21.2pt;margin-left:0pt;text-indent:-21.2pt'>8.&#009;המשטרה, כרשות שלטונית, חבה בחובה מוגברת של הוגנות כלפי נחקרים, למצער ככל שהדבר נוגע למימוש זכויותיהם. ראו והשוו <a href="NetIS:///ID:עפ@2831/95" target="_top">ע"פ 2831/95</a> אלבה נ' מדינת ישראל, פ"ד נ(<span dir="ltr">221 (5</span><span dir="rtl"></span>, בע' 291. מחובה זו נגזר, כי המשטרה מנועה מלהתכחש למצג שהעמידה בפני נחקר בדבר זכויותיו, אם הנחקר הסתמך על מצג זה ושינה את מצבו לרעה. על-כן, אף כאשר הנחקר לא הוזהר פורמאלית כי הוא נחשד בביצוע עבירה, ברי כי הוא רשאי לממש את <takd t='זכות&nbsp;שתיקה'>זכות השתיקה</takd> אם המשטרה העמידה בפניו מצג שלפיו היא חושדת בו כי ביצע עבירה. בוודאי שמצג זה של המשטרה שולל את הפליליות הטמונה בסירובו של הנחקר להשיב לשאלותיה בנסיבות אלו, אף אם יתברר בדיעבד כי הנחקר היה במעמד של עד.  <br></p><p style='margin-right:21.2pt;margin-left:0pt;text-indent:-21.2pt'>9.&#009;במקרה שבפנינו, המערער היה בגדר חשוד כל העת: המערער פנה למשטרה <takd t='הצגת&nbsp;מסמכים'>בהציגו מסמך</takd> מזויף, ודרש, על יסוד המסמך, כי תיערך חקירה כנגד יריבו בבחירות. מעשים אלו עשויים לעלות לכאורה כדי ביצוע עבירה פלילית של זיוף או שימוש במסמך מזויף. ואומנם, המשטרה נהגה במערער מלכתחילה כבחשוד, ופעלה, כאמור, לתפיסת המסמך. בהמשך, כאשר הוזמן המערער לחקירה הראשונה, הוא הוזהר מייד בפתחה, כי אין הוא חייב למסור גרסה, וכי אם ימסור גרסה, הדברים שיאמר יירשמו ועשויים לשמש כראיה נגדו. נסיבות אלו מלמדות, והוא העיקר, כי למערער ניתן להבין כי הוא חשוד בביצוע עבירה, מה גם שלמערער לא הודע בשלב כלשהו כי המשטרה הפסיקה לחשוד בו.  <br></p><p style='margin-right:21.2pt;margin-left:0pt;text-indent:0pt'> המשטרה נמנעה אומנם, משיקוליה שלה, מלהטיח במערער כבר בתחילת חקירתו הראשונה כי הוא נחשד בביצוע עבירה מסוימת דווקא, כגון עבירה הקשורה בהכנת המסמך המזויף או בשימוש בו. אלא שבכך אין כדי להרע את מצבו של המערער ולפגוע בזכויותיו כחשוד.  <br></p></td><td class=PGNO onmouseover='p(this, "869-870");' /></tr><tr><td onselectstart='page="870-871";'>
<mmp p=870 /><p style='margin-right:21.2pt;margin-left:0pt;text-indent:0pt'>המסקנה היא איפוא, כי במהלך חקירותיו במשטרה עמדה למערער <takd t='זכות&nbsp;שתיקה'>זכות השתיקה</takd>.  <br></p><p style='margin-right:21.2pt;margin-left:0pt;text-indent:0pt'>למסקנה זו הסכימה אף המדינה, שהודיעתנו כי בנסיבות אלו יש לקבל את הערעור.  <br></p><p style='margin-right:21.2pt;margin-left:0pt;text-indent:0pt'>אשר-על-כן, אנו מקבלים את הערעור, ומזכים את המערער מן העבירה של שיבוש מהלכי משפט.  <br></p><br><br><p style='margin-right:21.2pt;margin-left:0pt;text-indent:0pt'>ניתן היום, ט' בשבט תשס"ב (<span dir="ltr">22.1.02</span><span dir="rtl"></span>).  <br></p></span><br><br><span class=F15><br><p/>
</span>
</td><td class=PGNO onmouseover='p(this, "870-871");' /></tr></table>
<pages p='סה"כ עמודים במסמך זה: 6.' n=6 />
<script language="javascript">
MareMakom='רע"פ 3445/01 - מישל אלמליח נ\' מדינת ישראל . פ"ד נו(2), 865';
</script>
</body>
</html>
