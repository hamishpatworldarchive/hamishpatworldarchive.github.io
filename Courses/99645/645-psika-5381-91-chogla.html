<html dir=RTL lang=HE>
<div id="popup" class="popup"></div>

<head><meta http-equiv="Content-Type" content="text/html; charset=windows-1255" /><link href="file://D:\Database/takdin.css" rel="stylesheet" type="text/css"><script src="file://D:\Database/takdin.js"></script><script src="file://D:\Database/docmap.js"></script><script src="file://D:\Database/markings.js"></script></head><body oncopy='My_Copy(MareMakom,page);' onbeforeprint='Add_Mare(MareMakom,page);' onclick='popupoff();' onload='MakeCtgLinksInElyons();initHakika();LoadMarkings();' onmouseup='disableSelect();'ondblclick='disableSelect();'>
<toc ctg="[דיון אזרחי~כללי]" num="321360" />
<toc ctg="[דיון אזרחי~גילוי מסמכים ושאלונים~שאלון]" num="3213641786" />
<toc ctg="[ראיות~חסיון~שונות]" num="7220012940" />
<toc ctg="[ראיות~סדרי דין]" num="722005" />
<synonymsp/>
<synonymsh/>
<legalterms/>
<table class=PG><tr><td onselectstart='page="1";'><br><takd uid="רעא@5381/9" /><takd s="19920528" d="28.05.1992" /><takd id="רעא@5381/91" path="\Elyon\53_91\5381_AUR.91" /><span class=Brief>זכות השתיקה" של נאשם, כאשר הוא מתבקש להשיב על שאלון בתביעה אזרחית הנוגעת לנושא שבגינו הוא עומד לדין פלילי</span><p class=LinkToSavir><a href="javascript;" onclick='Demo_Check("NetIS:///ID:Savirרעא@5381/91",1992);' target=_top>לתקציר - מאגר סביר</a></p>
<mmp s=פדי y=מו v=3 p=378 /><mms s=עליון y='1992 92' v=2 p=1529 l='פורסם בפ"ד, כרך מו, חלק שלישי, תשנ"ב/תשנ"ג-1992' sh='פ"ד מו(3), 378' />
<p class=F40 n=''>רע"א <A NAME="HLN1"/><span class="highlight">5381/91</span><br><br></p><p><span class=F2>1. חוגלה שיווק (1982) בע"מ<br>2. חוגלה כימיקלים (1986) בע"מ<br><br></span></p><p><span class=F0><span class=F2N>נגד<br></span></span></p><p><span class=F3>משה אריאל<br><br></span></p><p class=F4 align="center">בבית המשפט העליון בירושלים <br></p><p class=F5 align="center">[28.5.92, 5.4.92]</p><br><br><p class=F41 align="center">לפני השופטים א' גולדברג, י' מלץ, א' מצא<br><br></p><br><p style='margin-right:14.15pt;margin-left:14.15pt;text-indent:0pt'><span class=F11><takd t='בקשת&nbsp;רשות&nbsp;ערעור' t1='רשות&nbsp;ערעור'>בקשת רשות ערעור</takd> על <takd t='פסק&nbsp;דין'>פסק דין</takd> <takd t='בית&nbsp;משפט' t1='בית&nbsp;משפט&nbsp;מחוזי'>בית המשפט המחוזי</takd> בירושלים מיום <span dir="ltr">2.11.91</span><span dir="rtl"></span> בתיק אזרחי 685/89 שניתן על ידי כבוד השופט ד' חשין  <br></span></p><br><p><span class=F42>                    עו"ד ע' ויצמן - בשם המבקשות<br>                    עו"ד י' אריאל - בשם המשיב<br>&#009;    <br><br></span></p></td><td class=PGNO onmouseover='p(this, "378");' /></tr><tr><td onselectstart='page="379-380";'>
<mmp p=379 /><mms p=1530 /><span class=F13><p class=F13H align="center">פ ס ק - ד י ן<br></p><br><p class=F13J>השופט א' מצא<br></p><p style='margin-right:21.2pt;margin-left:0pt;text-indent:-21.2pt'>1.&#009;המשיב שימש כסוכנן של המבקשות ועסק בהפצת סחורותיהן. בתובענתן כנגדו טענו המבקשות, כי במהלך פעילותו מעל המשיב בכספים ובסחורות שהופקדו בידיו. בגין אותם מעשים, שייחסו למשיב בתובענה, הגישו המבקשות גם תלונה למשטרה.  <br></p><p style='margin-right:21.2pt;margin-left:0pt;text-indent:0pt'>המשיב ביקש לעכב את הליכי התובענה עד לסיום <takd t='הליך&nbsp;פלילי'>ההליכים הפליליים</takd>, להם הינו צפוי בעקבות <takd t='חקירה&nbsp;משטרתית'>חקירת המשטרה</takd> בתלונה. טענתו היתה, שקיום הדיון בתובענה, בעוד החקירה (או <takd t='הליך&nbsp;פלילי'>ההליך הפלילי)</takd> תלויים כנגדו, עלול לפגוע <takd t='זכות&nbsp;שתיקה'>בזכות השתיקה</takd> שלו, כחשוד (או כנאשם). ביום <span dir="ltr">6.5.91</span><span dir="rtl"></span> פסק <takd t='בית&nbsp;משפט' t1='בית&nbsp;משפט&nbsp;מחוזי'>בית המשפט המחוזי</takd>, כי ביסודה בקשת המשיב מוצדקת, אך משנתברר לו, שהמשיב נמלט מן הארץ ובהעדרו מכשיל את סיום החקירה, פסק לדחות את בקשתו.  <br></p><p style='margin-right:21.2pt;margin-left:0pt;text-indent:0pt'>ביום <span dir="ltr">7.11.91</span><span dir="rtl"></span> - בעוד המשיב שוהה בחוץ-לארץ - נענה השופט המלומד לבקשתו ופטר אותו מלהשיב על שאלון שהוצג לו על-ידי המבקשות בגדר <takd t='הליך&nbsp;ביניים'>הליכי הביניים</takd>. בהחלטה זו, שנתבססה על טעמי ההחלטה מיום <span dir="ltr">6.5.91</span><span dir="rtl"></span>, קבע השופט המלומד, שחיוב המשיב להשיב על השאלון יפר את <takd t='זכות&nbsp;שתיקה'>זכות השתיקה</takd> שלו. בהחלטה נוספת, שניתנה באותו היום, ציווה השופט על המבקשות להשיב על שאלות נוספות אחדות, שנכללו בשאלון שהוצג להן על-ידי המשיב.  <br></p></td><td class=PGNO onmouseover='p(this, "379-380");' /></tr><tr><td onselectstart='page="380-381";'>
<mmp p=380 /><mms p=1531 /><p style='margin-right:21.2pt;margin-left:0pt;text-indent:-21.2pt'>2.&#009;לפנינו בקשה למתן <takd t='רשות&nbsp;ערעור'>רשות ערעור</takd> על שתי ההחלטות מיום <span dir="ltr">7.11.91</span><span dir="rtl"></span>. המבקשות, שהסכימו לדיון בבקשה כאילו היתה ערעור שהוגש לאחר נטילת רשות, העלו בבקשתן שתי עתירות חלופיות: להורות <takd t='בית&nbsp;משפט' t1='בית&nbsp;משפט&nbsp;מחוזי'>לבית המשפט המחוזי</takd> לקיים דיון בשאלון שהציגו למשיב, בו תיבחן - ביחס לכל שאלה ושאלה - זכות המשיב <takd t='חסיון&nbsp;מפני&nbsp;הפללה&nbsp;עצמית' t1='הפללה&nbsp;עצמית'>לחיסיון מפני הפללה עצמית</takd>. ולחלופין - לפטור אותן מן החובה להשיב לשאלון של המשיב, מעבר למה שכבר השיבו לפני מתן ההחלטה הנוספת.  <br></p><p style='margin-right:21.2pt;margin-left:0pt;text-indent:0pt'>בא-כוח המשיב, שהתנגד לבקשה מכול וכול, התנגד גם לכך שנדון בבקשה כבערעור. לדבריו, שגה <takd t='בית&nbsp;משפט' t1='בית&nbsp;משפט&nbsp;מחוזי'>בית המשפט המחוזי</takd> בפסלו חלק מן השאלות שנכללו בשאלון שהציג למבקשות. כיון שלא הגיש בקשה למתן <takd t='רשות&nbsp;ערעור'>רשות ערעור</takd> מצדו, תלויים סיכוייו להשיג על חלק זה של ההחלטה בזכותו להגיש ערעור-שכנגד, אם נמצא ממש בטענות המבקשות; וזכות זו יוכל למצות רק אם נסתפק בהיענות לבקשה, בלא לפסוק בערעור גופו.  <br></p><p style='margin-right:21.2pt;margin-left:0pt;text-indent:0pt'>בדקתי ומצאתי, שלכאורה אין טעם היכול להצדיק התערבותנו בשיקול-דעתו של השופט המלומד, שלא לחייב את המבקשות להשיב על כל השאלות שנכללו בשאלונו של המשיב. בנסיבות אלו יש בידינו לדון בבקשה כבערעור, בלא שייגרם על-ידי כך עוול למשיב. דעתי היא, שערעור המבקשות על ההחלטה הפוטרת את המשיב מלהשיב על השאלון שהוצג לו, בדין יסודו. ממילא איננו צריכים להידרש לעתירתן החלופית, כנגד חיובן להשיב על שאלות נוספות אחדות, שכשלעצמה איננה מגלה עילה אף למתן <takd t='רשות&nbsp;ערעור'>רשות ערעור</takd>.  <br></p><p style='margin-right:21.2pt;margin-left:0pt;text-indent:-21.2pt'>3.&#009;החלטת <takd t='בית&nbsp;משפט' t1='בית&nbsp;משפט&nbsp;מחוזי'>בית המשפט המחוזי</takd>, לפטור את המשיב מן החובה להשיב לשאלון, התבססה על <takd t='זכות&nbsp;שתיקה'>זכות השתיקה</takd> הנתונה לו כחשוד <takd t='חקירה&nbsp;משטרתית'>בחקירת המשטרה</takd>. השופט המלומד הטעים, כי יש מקום להבחין בין סירוב מוצדק להשיב לשאלון, שיסודו <takd t='זכות&nbsp;שתיקה'>בזכות השתיקה</takd>, לבין הסירוב להשיב לשאלות <takd t='מסוימות&nbsp;'>מסוימות</takd> בשאלון, שיסודו <takd t='חסיון&nbsp;מפני&nbsp;הפללה&nbsp;עצמית' t1='הפללה&nbsp;עצמית'>בחיסיון מפני הפללה עצמית</takd>. במקרה הנדון יש, לדעתו, להכיר בצדקת סירובו של המשיב להשיב לשאלון כולו - על יסוד <takd t='זכות&nbsp;שתיקה'>זכות השתיקה</takd>. טעמו של דבר הוא, <takd t='חקירה&nbsp;משטרתית'>שחקירת המשטרה</takd>, בה מוחשד המשיב, נפתחה עקב תלונה שהגישו כנגדו המבקשות, ונושא החקירה זהה לנושא התובענה. בנסיבות אלו, די בחשש שתשובות המשיב לשאלון תפגענה <takd t='זכות&nbsp;שתיקה'>בזכות השתיקה</takd> שלו <takd t='חקירה&nbsp;משטרתית'>בחקירת המשטרה</takd>, כדי להצדיק את שחרורו מן החובה להשיב לשאלון כולו. <takd t='זכות&nbsp;שתיקה'>זכות השתיקה</takd> העומדת למשיב <takd t='חקירה&nbsp;משטרתית'>בחקירת המשטרה</takd> היא מוחלטת, וחלה גם על שאלות שהתשובה עליהן איננה עלולה להפלילו; ואותה אמת-מידה יש לנקוט גם לעניין שחרורו מן החובה להשיב לשאלון. השופט הסביר, כי החלטתו הקודמת, לדחות את בקשת המשיב <takd t='עכוב&nbsp;הליכים' t1='עיכוב&nbsp;הליכים'>לעיכוב ההליכים</takd>, איננה מונעת היענות לבקשתו לפטרו מן החובה להשיב לשאלון, שכן בין הסעדים שנתבקשו יש הבדל מהותי.  <br></p><p style='margin-right:21.2pt;margin-left:0pt;text-indent:-21.2pt'>4.&#009;הזכות <takd t='חסיון&nbsp;מפני&nbsp;הפללה&nbsp;עצמית' t1='הפללה&nbsp;עצמית'>לחיסיון מפני הפללה עצמית</takd> מוקנית בדין לכל אדם. בהתייחס להליכי חקירה מוסדרת הזכות בסעיף <span dir="ltr">2)<takd par="2" />2</span><span dir="rtl"></span>) לפקודת הפרוצדורה הפלילית (עדות), לפיו על הנחקר להשיב נכונה על כל השאלות שהוא נשאל בחקירה "חוץ משאלות שהתשובות עליהן יהיה בהן כדי להעמידו בסכנת האשמה פלילית". בהתייחס להליכי-משפט מוסדרת הזכות לחיסיון בסעיף <takd par="47" />47 <a href="NetIS:///ID:הראיותנוסח124hn@1971" target="_top">לפקודת הראיות [<takd t='נוסח&nbsp;חדש'>נוסח חדש]</takd>, התשל"א-1971</a>. על-פי האמור בסעיף <takd par="47א" /><takd par="47" />47(א), "אין אדם חייב למסור ראיה אם יש בה הודיה בעובדה שהיא יסוד מיסודותיה של עבירה שהוא מואשם בה או עשוי להיות מואשם בה". ובכפוף למיגבלתו של סעיף <takd par="47ג" /><takd par="47" />47(ג), לפיו "נאשם שבחenter)  במשפטו כעד הסניגוריה, לא יחול עליו סעיף זה לגבי העבירה שהוא מואשם בה באותו משפט", חלה הזכות במסגרתם של <takd t='הליך&nbsp;פלילי'>הליכים פליליים</takd> ואזרחיים כאחד.  <br></p></td><td class=PGNO onmouseover='p(this, "380-381");' /></tr><tr><td onselectstart='page="381-382";'>
<mmp p=381 /><mms p=1532 /><p style='margin-right:21.2pt;margin-left:0pt;text-indent:0pt'><takd t='זכות&nbsp;שתיקה'>זכות השתיקה</takd> הינה הביטוי המובהק ביותר <takd t='חסיון&nbsp;מפני&nbsp;הפללה&nbsp;עצמית' t1='הפללה&nbsp;עצמית'>לחיסיון מפני הפללה עצמית</takd>. בצורתה ה"מוחלטת" - שלא לפצות פה ולא לומר דבר - הוענקה <takd t='זכות&nbsp;שתיקה'>זכות השתיקה</takd> על-ידי המחוקק, במפורש, רק לנאשם במסגרת משפטו (סעיף <takd par="161" />161 <a href="NetIS:///ID:סדרהדין140bmst@1982" target="_top">לחוק <takd t='סדרי&nbsp;דין'>סדר הדין</takd> הפלילי (<takd t='נוסח&nbsp;משולב'>נוסח משולב</takd>), תשמ"ב-1982</a>). <takd t='חסיון&nbsp;מפני&nbsp;הפללה&nbsp;עצמית' t1='הפללה&nbsp;עצמית'>החיסיון מפני הפללה עצמית</takd>, במסגרתה של חקירה, מקנה אך <takd t='זכות&nbsp;שתיקה'>זכות שתיקה</takd> "יחסית", דהיינו זכות שלא להשיב על שאלות מפלילות. אך כשהמדובר בחשוד בביצוע עבירה, הנחקר בידי איש מרות, מתפרש גם חיסיון זה, על דרך ההרחבה, <takd t='זכות&nbsp;שתיקה'>כזכות שתיקה</takd> מוחלטת (ראה: <a href="NetIS:///ID:עפ@533/82" target="_top">ע"פ 533/82</a> זכאי נ' מדינת ישראל, פ"ד לח(<span dir="ltr">59 (3</span><span dir="rtl"></span>, בעמ' 69; ומאמרו של א' הרנון, "על <takd t='זכות&nbsp;שתיקה'>זכות השתיקה"</takd>, משפטים א' 95).  <br></p><p style='margin-right:21.2pt;margin-left:0pt;text-indent:-21.2pt'>5.&#009;האם <takd t='זכות&nbsp;שתיקה'>זכות השתיקה</takd> הנתונה למי שהוא חשוד, או נאשם, עשויה לעמוד לו גם שלא בגדר החקירה, בה הוא מוחשד, או שלא במסגרת <takd t='הליך&nbsp;פלילי'>ההליך הפלילי</takd> שבגדרו הוא מואשם? בהחלטתו מיום <span dir="ltr">6.5.91</span><span dir="rtl"></span> - בה קבע, שבקשת המשיב <takd t='עכוב&nbsp;הליכים' t1='עיכוב&nbsp;הליכים'>לעיכוב הליכי</takd> התובענה האזרחית היא, לכאורה, מוצדקת - השיב השופט המלומד בחיוב לשאלה האמורה. כשלעצמי, הנני נוטה לדעה, <takd t='זכות&nbsp;שתיקה'>שזכות השתיקה</takd> של נאשם מוגבלת למשפט בו הוא מואשם, והוא הדין <takd t='זכות&nbsp;שתיקה'>בזכות השתיקה</takd> של חשוד, שאף היא מוגבלת לחקירה בה הוא מוחשד. מחוץ למסגרת המשפט הפלילי המסוים, ומחוץ למסגרת <takd t='חקירה&nbsp;משטרתית'>החקירה המשטרתית</takd> המסוימת, דין הנאשם והחשוד כדין כל אדם. עומדת להם הזכות <takd t='חסיון&nbsp;מפני&nbsp;הפללה&nbsp;עצמית' t1='הפללה&nbsp;עצמית'>לחיסיון מפני הפללה עצמית</takd>, אך אין עומדת להם <takd t='זכות&nbsp;שתיקה'>זכות השתיקה</takd>.  <br></p><p style='margin-right:21.2pt;margin-left:0pt;text-indent:0pt'>אך בשאלה רחבה זו איננו נדרשים לפסוק. הלוא בקשת המשיב <takd t='עכוב&nbsp;הליכים' t1='עיכוב&nbsp;הליכים'>לעיכוב הליכי</takd> התובענה נדחתה, וההחלטה לעניין זה איננה נושא לערעור. אלא שהחלטת השופט, לפטור את המשיב מן החובה להשיב לשאלון, התבססה על הכרתו העקרונית <takd t='זכות&nbsp;שתיקה'>בזכות השתיקה</takd> שלו, גם במסגרת הדיון בתובענה, אף שבירור התובענה לא עוכב. הכרעתנו נדרשת איפוא רק בשאלה, אם - משהחליט השופט לדחות את בקשת המשיב <takd t='עכוב&nbsp;הליכים' t1='עיכוב&nbsp;הליכים'>לעיכוב הליכי</takd> התובענה - רשאי היה לפטרו מן החובה להשיב לשאלון שהוצג לו. התשובה לשאלה זו היא, לדעתי, בשלילה.  <br></p><p style='margin-right:21.2pt;margin-left:0pt;text-indent:-21.2pt'>6.&#009;משדחה השופט את בקשת המשיב <takd t='עכוב&nbsp;הליכים' t1='עיכוב&nbsp;הליכים'>לעיכוב הליכי</takd> התובענה, שוב לא היה רשאי להעניק לו חיסיון מוחלט מפני מימוש זכותן של המבקשות להציג לו שאלון. בעשותו כן, מנע השופט מן המבקשות שימוש בהליך, שעל-פי <a href="NetIS:///ID:סדרהדין100ads@1984" target="_top">תקנות <takd t='סדרי&nbsp;דין'>סדר הדין</takd> האזרחי</a> זכאיות הן - כל עוד נוהגות הן <takd t='תום&nbsp;לב'>בתום לב</takd> - להשתמש בו. כנגד זכותו של המשיב, שלא לספק במסגרת בירור התובענה חומר ראיה העלול להפלילו, ניצבת זכות המבקשות לנהל את הליכי תובענתן <takd t='דרך&nbsp;מקובלת'>בדרך המקובלת</takd> ותוך היזקקות לכל הכלים הדיוניים העומדים לרשותן. כללי הדיון מתווים את שביל הזהב בין אינטרסים נוגדים אלה. על-פיהם יכול המשיב ליהנות אך מן הזכות היחסית של <takd t='חסיון&nbsp;מפני&nbsp;הפללה&nbsp;עצמית' t1='הפללה&nbsp;עצמית'>חיסיון מפני הפללה עצמית</takd>, לפי סעיף <takd par="47א" /><takd par="47" />47(א) <a href="NetIS:///ID:הראיותנוסח124hn@1971" target="_top">לפקודת הראיות [<takd t='נוסח&nbsp;חדש'>נוסח חדש]</a></takd> אך לא <takd t='זכות&nbsp;שתיקה'>מ"זכות</takd> שתיקה". על החיסיון יכול המשיב להסתמך - במסגרת תקנה <takd par="119" />119 <a href="NetIS:///ID:סדרהדין100ads@1984" target="_top">לתקנות <takd t='סדרי&nbsp;דין'>סדר הדין</takd> האזרחי, תשמ"ד-1984</a> - כטעם לסירובו להשיב על שאלות, שהתשובה עליהן עלולה להפלילו (ראה: <a href="NetIS:///ID:עא@200/63" target="_top">ע"א 200/63</a> צוף ואח' נ' אושפיז, פ"ד יז 2400, בעמ' <span dir="ltr">2411-2408</span><span dir="rtl"></span>), אך אין הוא יכול להישמע בטענה, שיש לפטרו מלהשיב גם על שאלות שאינן מעוררות חשש להפללתו.  <br></p></td><td class=PGNO onmouseover='p(this, "381-382");' /></tr><tr><td onselectstart='page="382-383";'>
<mmp p=382 /><p style='margin-right:21.2pt;margin-left:0pt;text-indent:0pt'>ההכרעה בשאלת תחולתו של החיסיון, על שאלות אלו ואחרות שבשאלון, נתונה אמנם (לפי תקנה <takd par="119" />119 הנ"ל) בידי <takd t='בית&nbsp;משפט'>בית המשפט</takd>. אך בכך אין כדי לעורר חשש, שחסיונו של המשיב, מפני <takd t='הפללה&nbsp;עצמית'>הפללה עצמית</takd>, יופר. ראשית, בשל הזהירות הרבה בה נוהג <takd t='בית&nbsp;משפט'>בית המשפט</takd> עת מתבקש הוא לדחות טענת חיסיון מפני הפללה (ראה: א' הרנון, דיני ראיות (תשל"ז-1977), כרך ב', בעמ' 69). ושנית, לנוכח הוראתו של סעיף <takd par="47ב" /><takd par="47" />47(ב) <a href="NetIS:///ID:הראיותנוסח124hn@1971" target="_top">לפקודת הראיות,</a> המחסנת את הטוען לחיסיון, <takd t='בית&nbsp;משפט'>שבית המשפט</takd> דחה את התנגדותו להגשת הראיה בהליך אחר, מפני הגשתה של אותה ראיה במשפט בו הוא מואשם. נמצא, שגם אם ידחה <takd t='בית&nbsp;משפט'>בית המשפט</takd> את טענת החיסיון של המשיב, ביחס לשאלה כלשהי, תשובת המשיב לאותה שאלה (אם אכן יש בה כדי להפלילו) לא תהיה <takd t='ראיות&nbsp;קבילות'>ראיה קבילה</takd> במשפטו הפלילי (אם אמנם יואשם). הסדר זה משכך את החשש, שמא תנוצלנה תשובות המשיב לשאלון להפללתו בעבירות נשוא חקירתו.  <br></p><p style='margin-right:21.2pt;margin-left:0pt;text-indent:-21.2pt'>7.&#009;יש איפוא לקבל את הערעור, לבטל את ההחלטה הפוטרת את המשיב מלהשיב על השאלון ולהחזיר את הדין <takd t='בית&nbsp;משפט' t1='בית&nbsp;משפט&nbsp;מחוזי'>לבית המשפט המחוזי</takd> לדיון בשאלה, כנגד אלו מן השאלות הכלולות בשאלון עומדת למשיב זכות לחיסיון. על המשיב לשלם למערערות הוצאות הערעור בסך <span dir="ltr">5,000</span><span dir="rtl"></span> ש"ח.  <br></p><p class=F13J>השופט א' גולדברג<br></p><p style='margin-right:35.35pt;margin-left:0pt;text-indent:0pt'>אני מסכים.  <br></p><p class=F13J>השופם י' מלץ<br></p><p style='margin-right:35.35pt;margin-left:0pt;text-indent:0pt'>אני מסכים.  <br></p><p style='margin-right:35.35pt;margin-left:0pt;text-indent:0pt'>הוחלט כאמור בפסק-דינו של השופט א' מצא.  <br></p><p style='margin-right:35.35pt;margin-left:0pt;text-indent:0pt'>ניתן היום, כב' באייר תשנ"ב (<span dir="ltr">28.5.92</span><span dir="rtl"></span>).  <br></p></span><br><span class=F15><br><p/>
</span>
</td><td class=PGNO onmouseover='p(this, "382-383");' /></tr></table>
<pages p='סה"כ עמודים במסמך זה: 5.' n=5 />
<script language="javascript">
MareMakom='רע"א 5381/91 - חוגלה שיווק (1982) בע"מ ואח\' נ\' משה אריאל . פ"ד מו(3), 378';
</script>
</body>
</html>
